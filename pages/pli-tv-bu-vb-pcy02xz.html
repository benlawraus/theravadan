<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; vinaya &raquo; pli-tv-bu-vb &raquo; pli-tv-bu-vb-pc &raquo; Theravāda Vinaya | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pli-tv-bu-vb-pcy02xz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Theravāda Vinaya" />
  <meta name="twitter:title" content="Theravāda Vinaya" />
  <meta property="og:url" content="https://theravadan.org/pages/pli-tv-bu-vb-pcy02xz.html" />
  <meta property="og:description" content="Theravāda Collection on Monastic Law Mahāvibhaṅga The monks’ rules and their analysis Pācittiyakaṇḍa The chapter on offenses entailing confession Ratanavagga The sub-chapter on precious things 83. Antepurasikkhāpada 83. The training rule on royal compounds Tena samayena buddho bhagavā sāvatthiyaṁ viharati jetavane anāthapiṇḍikassa ārāme. At one time when …" />
  <meta name="twitter:description" content="Theravāda Collection on Monastic Law Mahāvibhaṅga The monks’ rules and their analysis Pācittiyakaṇḍa The chapter on offenses entailing confession Ratanavagga The sub-chapter on precious things 83. Antepurasikkhāpada 83. The training rule on royal compounds Tena samayena buddho bhagavā sāvatthiyaṁ viharati jetavane anāthapiṇḍikassa ārāme. At one time when …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-vinaya-index.html">vinaya</a> &raquo;
            <a href="https://theravadan.org/pages/ms-vinaya-pli-tv-bu-vb-index.html">pli-tv-bu-vb</a> &raquo;
            <a href="https://theravadan.org/pages/ms-vinaya-pli-tv-bu-vb-pli-tv-bu-vb-pc-index.html">pli-tv-bu-vb-pc</a> &raquo;
          </span>
          Theravāda Vinaya
        </h1>
<!-- content -->
<p><span class="m-text">Theravāda Collection on Monastic Law</span></p>
<section id="mahavibhanga">
<h2><a href="#mahavibhanga">Mahāvibhaṅga</a></h2>
<p><span class="m-text">The monks’ rules and their analysis</span></p>
<section id="pacittiyakanda">
<h3><a href="#pacittiyakanda">Pācittiyakaṇḍa</a></h3>
<p><span class="m-text">The chapter on offenses entailing confession</span></p>
<section id="ratanavagga">
<h4><a href="#ratanavagga">Ratanavagga</a></h4>
<p><span class="m-text">The sub-chapter on precious things</span></p>
<section id="antepurasikkhapada">
<h5><a href="#antepurasikkhapada">83. Antepurasikkhāpada</a></h5>
<p><span class="m-text">83. The training rule on royal compounds</span></p>
<p id="pli-tv-bu-vb-pc83c1p1p1">
<span class="m-text m-primary">Tena samayena buddho bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time when the Buddha was staying at Sāvatthī in Anāthapiṇḍika’s Monastery,</span><br />
</p>
<p id="pli-tv-bu-vb-pc83c1p1p2">
<span class="m-text m-primary">Tena kho pana samayena rājā pasenadi kosalo uyyānapālaṁ āṇāpesi—“gaccha, bhaṇe, uyyānaṁ sodhehi. Uyyānaṁ gamissāmā”ti.</span><br />
<span class="m-text">King Pasenadi of Kosala told his park-keeper, “Go and clean up the park; I’ll be going there.”</span><br />
</p>
<p id="pli-tv-bu-vb-pc83c1p1p3">
<span class="m-text m-primary">“Evaṁ, devā”ti kho so uyyānapālo rañño pasenadissa kosalassa paṭissutvā uyyānaṁ sodhento addasa bhagavantaṁ aññatarasmiṁ rukkhamūle nisinnaṁ.</span><br />
<span class="m-text">“Yes, sir.” While cleaning the park, he saw the Buddha seated at the foot of a tree.</span><br />
</p>
<p id="pli-tv-bu-vb-pc83c1p1p4">
<span class="m-text m-primary">Disvāna yena rājā pasenadi kosalo tenupasaṅkami; upasaṅkamitvā rājānaṁ pasenadiṁ kosalaṁ etadavoca—“suddhaṁ, deva, uyyānaṁ. Api ca bhagavā tattha nisinno”ti.</span><br />
<span class="m-text">He then went to King Pasenadi and said, “The park is clean, sir, but the Buddha is sitting there.”</span><br />
</p>
<p id="pli-tv-bu-vb-pc83c1p1p5">
<span class="m-text m-primary">“Hotu, bhaṇe. Mayaṁ bhagavantaṁ payirupāsissāmā”ti.</span><br />
<span class="m-text">“Marvellous! I’ll visit him.”</span><br />
</p>
<p id="pli-tv-bu-vb-pc83c1p1p6">
<span class="m-text m-primary">Atha kho rājā pasenadi kosalo uyyānaṁ gantvā yena bhagavā tenupasaṅkami. Tena kho pana samayena aññataro upāsako bhagavantaṁ payirupāsanto nisinno hoti.</span><br />
<span class="m-text">The King went to the park and approached the Buddha, but just then a lay follower was seated there.</span><br />
</p>
<p id="pli-tv-bu-vb-pc83c1p1p7">
<span class="m-text m-primary">Addasā kho rājā pasenadi kosalo taṁ upāsakaṁ bhagavantaṁ payirupāsantaṁ nisinnaṁ. Disvāna bhīto aṭṭhāsi.</span><br />
<span class="m-text">When the King saw him, he became fearful and stopped.</span><br />
</p>
<p id="pli-tv-bu-vb-pc83c1p1p8">
<span class="m-text m-primary">Atha kho rañño pasenadissa kosalassa etadahosi—“nārahatāyaṁ puriso pāpo hotuṁ, yathā bhagavantaṁ payirupāsatī”ti. Yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="m-text">But he considered, “This man isn’t likely to be bad, since he’s visiting the Buddha,” and so he approached the Buddha, bowed, and sat down.</span><br />
</p>
<p id="pli-tv-bu-vb-pc83c1p1p9">
<span class="m-text m-primary">Atha kho so upāsako bhagavato gāravena rājānaṁ pasenadiṁ kosalaṁ neva abhivādesi na paccuṭṭhāsi. Atha kho rājā pasenadi kosalo anattamano ahosi—“kathañhi nāmāyaṁ puriso mayi āgate neva abhivādessati na paccuṭṭhessatī”ti.</span><br />
<span class="m-text">But when that lay follower, because of his respect for the Buddha, neither bowed down to the King nor stood up for him, the King became annoyed.</span><br />
</p>
<p id="pli-tv-bu-vb-pc83c1p1p10">
<span class="m-text m-primary">Atha kho bhagavā rājānaṁ pasenadiṁ kosalaṁ anattamanaṁ viditvā rājānaṁ pasenadiṁ kosalaṁ etadavoca—“eso kho, mahārāja, upāsako bahussuto āgatāgamo kāmesu vītarāgo”ti.</span><br />
<span class="m-text">The Buddha realized what was happening and said to the King, “Great King, this lay follower is learned, a master of the tradition, and he’s free from sensual desire.”</span><br />
</p>
<p id="pli-tv-bu-vb-pc83c1p1p11">
<span class="m-text m-primary">Atha kho rañño pasenadissa kosalassa etadahosi—“nārahatāyaṁ upāsako orako hotuṁ, bhagavāpi imassa vaṇṇaṁ bhāsatī”ti.</span><br />
<span class="m-text">The King thought, “This lay follower doesn’t deserve to be in an inferior position, since even the Buddha praises him.”</span><br />
</p>
<p id="pli-tv-bu-vb-pc83c1p1p12">
<span class="m-text m-primary">Taṁ upāsakaṁ etadavoca—“vadeyyāsi, upāsaka, yena attho”ti.</span><br />
<span class="m-text">And he said to that lay follower, “Please say what you want.”</span><br />
</p>
<p id="pli-tv-bu-vb-pc83c1p1p13">
<span class="m-text m-primary">“Suṭṭhu, devā”ti.</span><br />
<span class="m-text">“Thank you, sir.”</span><br />
</p>
<p id="pli-tv-bu-vb-pc83c1p1p14">
<span class="m-text m-primary">Atha kho bhagavā rājānaṁ pasenadiṁ kosalaṁ dhammiyā kathāya sandassesi samādapesi samuttejesi sampahaṁsesi. Atha kho rājā pasenadi kosalo bhagavatā dhammiyā kathāya sandassito samādapito samuttejito sampahaṁsito uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="m-text">The Buddha then instructed, inspired, and gladdened King Pasenadi with a teaching, after which the King got up from his seat, bowed down, circumambulated the Buddha with his right side toward him, and left.</span><br />
</p>
<p id="pli-tv-bu-vb-pc83c1p1p15">
<span class="m-text m-primary">Tena kho pana samayena rājā pasenadi kosalo uparipāsādavaragato hoti. Addasā kho rājā pasenadi kosalo taṁ upāsakaṁ rathikāya chattapāṇiṁ gacchantaṁ.</span><br />
<span class="m-text">Soon afterwards King Pasenadi was up in his best stilt house, when he saw that lay follower walking along the street, holding a sunshade.</span><br />
</p>
<p id="pli-tv-bu-vb-pc83c1p1p16">
<span class="m-text m-primary">Disvāna pakkosāpetvā etadavoca—“tvaṁ kira, upāsaka, bahussuto āgatāgamo.</span><br />
<span class="m-text">He summoned him and said, “You are a learned Buddhist, a master of the tradition.</span><br />
</p>
<p id="pli-tv-bu-vb-pc83c1p1p17">
<span class="m-text m-primary">Sādhu, upāsaka, amhākaṁ itthāgāraṁ dhammaṁ vācehī”ti.</span><br />
<span class="m-text">It would be good if you would teach my harem.”</span><br />
</p>
<p id="pli-tv-bu-vb-pc83c1p1p18">
<span class="m-text m-primary">“Yamahaṁ, deva, jānāmi ayyānaṁ vāhasā, ayyāva devassa itthāgāraṁ dhammaṁ vācessantī”ti.</span><br />
<span class="m-text">“Whatever I know, sir, I know because of the monks. They should teach the harem.”</span><br />
</p>
<p id="pli-tv-bu-vb-pc83c1p2p1">
<span class="m-text m-primary">Atha kho rājā pasenadi kosalo—“saccaṁ kho upāsako āhā”ti yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho rājā pasenadi kosalo bhagavantaṁ etadavoca—</span><br />
<span class="m-text">Knowing that the lay follower was right, the King went to the Buddha, bowed, sat down, and said,</span><br />
</p>
<p id="pli-tv-bu-vb-pc83c1p2p2">
<span class="m-text m-primary">“sādhu, bhante, bhagavā ekaṁ bhikkhuṁ āṇāpetu yo amhākaṁ itthāgāraṁ dhammaṁ vācessatī”ti.</span><br />
<span class="m-text">“It would be good, Venerable Sir, if you would tell a monk to teach my harem.”</span><br />
</p>
<p id="pli-tv-bu-vb-pc83c1p2p3">
<span class="m-text m-primary">Atha kho bhagavā rājānaṁ pasenadiṁ kosalaṁ dhammiyā kathāya sandassesi …pe… padakkhiṇaṁ katvā pakkāmi.</span><br />
<span class="m-text">The Buddha then instructed, inspired, and gladdened King Pasenadi with a teaching, after which the King got up from his seat, paid his respects as before, and left.</span><br />
</p>
<p id="pli-tv-bu-vb-pc83c1p2p4">
<span class="m-text m-primary">Atha kho bhagavā āyasmantaṁ ānandaṁ āmantesi—“tenahānanda, rañño itthāgāraṁ dhammaṁ vācehī”ti.</span><br />
<span class="m-text">Soon afterwards, the Buddha said to Venerable Ānanda, “Well then, Ānanda, teach the King’s harem.”</span><br />
</p>
<p id="pli-tv-bu-vb-pc83c1p2p5">
<span class="m-text m-primary">“Evaṁ, bhante”ti kho āyasmā ānando bhagavato paṭissutvā kālena kālaṁ pavisitvā rañño itthāgāraṁ dhammaṁ vāceti.</span><br />
<span class="m-text">“Yes, Sir.” And from time to time he would enter the harem and teach.</span><br />
</p>
<p id="pli-tv-bu-vb-pc83c1p2p6">
<span class="m-text m-primary">Atha kho āyasmā ānando pubbaṇhasamayaṁ nivāsetvā pattacīvaramādāya yena rañño pasenadissa kosalassa nivesanaṁ tenupasaṅkami.</span><br />
<span class="m-text">Then, after robing up one the morning, Ānanda took his bowl and robe and went to King Pasenadi’s house.</span><br />
</p>
<p id="pli-tv-bu-vb-pc83c1p2p7">
<span class="m-text m-primary">Tena kho pana samayena rājā pasenadi kosalo mallikāya deviyā saddhiṁ sayanagato hoti.</span><br />
<span class="m-text">On that occasion the King was in bed with Queen Mallikā.</span><br />
</p>
<p id="pli-tv-bu-vb-pc83c1p2p8">
<span class="m-text m-primary">Addasā kho mallikā devī āyasmantaṁ ānandaṁ dūratova āgacchantaṁ. Disvāna sahasā vuṭṭhāsi; pītakamaṭṭhaṁ dussaṁ pabhassittha.</span><br />
<span class="m-text">The Queen saw Ānanda coming and she quickly got up, but her burnished golden dressing gown fell off.</span><br />
</p>
<p id="pli-tv-bu-vb-pc83c1p2p9">
<span class="m-text m-primary">Atha kho āyasmā ānando tatova paṭinivattitvā ārāmaṁ gantvā bhikkhūnaṁ etamatthaṁ ārocesi.</span><br />
<span class="m-text">Ānanda turned around right there and returned to the monastery. And he told the monks what had happened.</span><br />
</p>
<p id="pli-tv-bu-vb-pc83c1p2p10">
<span class="m-text m-primary">Ye te bhikkhū appicchā …pe… te ujjhāyanti khiyyanti vipācenti—</span><br />
<span class="m-text">The monks of few desires complained and criticized him,</span><br />
</p>
<p id="pli-tv-bu-vb-pc83c1p2p11">
<span class="m-text m-primary">“kathañhi nāma āyasmā ānando pubbe appaṭisaṁvidito rañño antepuraṁ pavisissatī”ti …pe…</span><br />
<span class="m-text">“How could Venerable Ānanda enter the royal compound without first being announced?” …</span><br />
</p>
<p id="pli-tv-bu-vb-pc83c1p2p12">
<span class="m-text m-primary">“saccaṁ kira tvaṁ, ānanda, pubbe appaṭisaṁvidito rañño antepuraṁ pavisasī”ti?</span><br />
<span class="m-text">“Is it true, Ānanda, that you did this?”</span><br />
</p>
<p id="pli-tv-bu-vb-pc83c1p2p13">
<span class="m-text m-primary">“Saccaṁ, bhagavā”ti.</span><br />
<span class="m-text">“It’s true, Sir.”</span><br />
</p>
<p id="pli-tv-bu-vb-pc83c1p2p14">
<span class="m-text m-primary">Vigarahi buddho bhagavā …pe…</span><br />
<span class="m-text">The Buddha rebuked him …</span><br />
</p>
<p id="pli-tv-bu-vb-pc83c1p2p15">
<span class="m-text m-primary">kathañhi nāma tvaṁ, ānanda, pubbe appaṭisaṁvidito rañño antepuraṁ pavisissasi.</span><br />
<span class="m-text">“Ānanda, how could you do this?</span><br />
</p>
<p id="pli-tv-bu-vb-pc83c1p2p16">
<span class="m-text m-primary">Netaṁ, ānanda, appasannānaṁ vā pasādāya …pe…</span><br />
<span class="m-text">This will affect people’s confidence …” …</span><br />
</p>
<p id="pli-tv-bu-vb-pc83c1p2p17">
<span class="m-text m-primary">vigarahitvā …pe…</span><br />
<span class="m-text">Having rebuked him …</span><br />
</p>
<p id="pli-tv-bu-vb-pc83c1p2p18">
<span class="m-text m-primary">dhammiṁ kathaṁ katvā bhikkhū āmantesi—</span><br />
<span class="m-text">the Buddha gave a teaching and addressed the monks:</span><br />
</p>
<p id="pli-tv-bu-vb-pc83c1p3p1">
<span class="m-text m-primary">“Dasayime, bhikkhave, ādīnavā rājantepurappavesane.</span><br />
<span class="m-text">“Monks, there are these ten dangers in entering a royal compound.</span><br />
</p>
<p id="pli-tv-bu-vb-pc83c1p3p2">
<span class="m-text m-primary">Katame dasa?</span><br />
<span class="m-text">What ten?</span><br />
</p>
<p id="pli-tv-bu-vb-pc83c1p3p3">
<span class="m-text m-primary">Idha, bhikkhave, rājā mahesiyā saddhiṁ nisinno hoti, tattha bhikkhu pavisati.</span><br />
<span class="m-text">It may be that a monk enters where the king is sitting with his queen.</span><br />
</p>
<p id="pli-tv-bu-vb-pc83c1p3p4">
<span class="m-text m-primary">Mahesī vā bhikkhuṁ disvā sitaṁ pātukaroti.</span><br />
<span class="m-text">The queen smiles when she sees the monk</span><br />
</p>
<p id="pli-tv-bu-vb-pc83c1p3p5">
<span class="m-text m-primary">Bhikkhu vā mahesiṁ disvā sitaṁ pātukaroti.</span><br />
<span class="m-text">or the monk smiles when he sees the queen.</span><br />
</p>
<p id="pli-tv-bu-vb-pc83c1p3p6">
<span class="m-text m-primary">Tattha rañño evaṁ hoti—</span><br />
<span class="m-text">The king thinks,</span><br />
</p>
<p id="pli-tv-bu-vb-pc83c1p3p7">
<span class="m-text m-primary">‘addhā imesaṁ kataṁ vā karissanti vā’ti.</span><br />
<span class="m-text">‘Surely they’ve done it, or they’re going to.’</span><br />
</p>
<p id="pli-tv-bu-vb-pc83c1p3p8">
<span class="m-text m-primary">Ayaṁ, bhikkhave, paṭhamo ādīnavo rājantepurappavesane.</span><br />
</p>
<p id="pli-tv-bu-vb-pc83c1p3p9">
<span class="m-text m-primary">Puna caparaṁ, bhikkhave, rājā bahukicco bahukaraṇīyo.</span><br />
<span class="m-text">Again, because the king is very busy,</span><br />
</p>
<p id="pli-tv-bu-vb-pc83c1p3p10">
<span class="m-text m-primary">Aññataraṁ itthiṁ gantvā nassarati.</span><br />
<span class="m-text">he does not remember having slept with a certain woman,</span><br />
</p>
<p id="pli-tv-bu-vb-pc83c1p3p11">
<span class="m-text m-primary">Sā tena gabbhaṁ gaṇhi.</span><br />
<span class="m-text">yet she becomes pregnant because of that.</span><br />
</p>
<p id="pli-tv-bu-vb-pc83c1p3p12">
<span class="m-text m-primary">Tattha rañño evaṁ hoti—</span><br />
<span class="m-text">The king thinks,</span><br />
</p>
<p id="pli-tv-bu-vb-pc83c1p3p13">
<span class="m-text m-primary">‘na kho idha añño koci pavisati aññatra pabbajitena.</span><br />
<span class="m-text">‘Only the monk enters here.</span><br />
</p>
<p id="pli-tv-bu-vb-pc83c1p3p14">
<span class="m-text m-primary">Siyā nu kho pabbajitassa kamman’ti.</span><br />
<span class="m-text">Is he responsible for this?’</span><br />
</p>
<p id="pli-tv-bu-vb-pc83c1p3p15">
<span class="m-text m-primary">Ayaṁ, bhikkhave, dutiyo ādīnavo rājantepurappavesane.</span><br />
</p>
<p id="pli-tv-bu-vb-pc83c1p3p16">
<span class="m-text m-primary">Puna caparaṁ, bhikkhave, rañño antepure aññataraṁ ratanaṁ nassati.</span><br />
<span class="m-text">Again, a gem disappears from the royal compound.</span><br />
</p>
<p id="pli-tv-bu-vb-pc83c1p3p17">
<span class="m-text m-primary">Tattha rañño evaṁ hoti—</span><br />
<span class="m-text">The king thinks,</span><br />
</p>
<p id="pli-tv-bu-vb-pc83c1p3p18">
<span class="m-text m-primary">‘na kho idha añño koci pavisati aññatra pabbajitena.</span><br />
<span class="m-text">‘Only the monk enters here.</span><br />
</p>
<p id="pli-tv-bu-vb-pc83c1p3p19">
<span class="m-text m-primary">Siyā nu kho pabbajitassa kamman’ti.</span><br />
<span class="m-text">Is he responsible for this?’</span><br />
</p>
<p id="pli-tv-bu-vb-pc83c1p3p20">
<span class="m-text m-primary">Ayaṁ, bhikkhave, tatiyo ādīnavo rājantepurappavesane.</span><br />
</p>
<p id="pli-tv-bu-vb-pc83c1p3p21">
<span class="m-text m-primary">Puna caparaṁ, bhikkhave, rañño antepure abbhantarā guyhamantā bahiddhā sambhedaṁ gacchanti.</span><br />
<span class="m-text">Again, secret discussions in the royal compound are spread outside.</span><br />
</p>
<p id="pli-tv-bu-vb-pc83c1p3p22">
<span class="m-text m-primary">Tattha rañño evaṁ hoti—</span><br />
<span class="m-text">The king thinks,</span><br />
</p>
<p id="pli-tv-bu-vb-pc83c1p3p23">
<span class="m-text m-primary">‘na kho idha añño koci pavisati aññatra pabbajitena.</span><br />
<span class="m-text">‘Only the monk enters here.</span><br />
</p>
<p id="pli-tv-bu-vb-pc83c1p3p24">
<span class="m-text m-primary">Siyā nu kho pabbajitassa kamman’ti.</span><br />
<span class="m-text">Is he responsible for this?’</span><br />
</p>
<p id="pli-tv-bu-vb-pc83c1p3p25">
<span class="m-text m-primary">Ayaṁ, bhikkhave, catuttho ādīnavo rājantepurappavesane.</span><br />
</p>
<p id="pli-tv-bu-vb-pc83c1p3p26">
<span class="m-text m-primary">Puna caparaṁ, bhikkhave, rañño antepure putto vā pitaraṁ pattheti pitā vā puttaṁ pattheti.</span><br />
<span class="m-text">Again, in the royal compound a father assails his son, or a son assails his father.</span><br />
</p>
<p id="pli-tv-bu-vb-pc83c1p3p27">
<span class="m-text m-primary">Tesaṁ evaṁ hoti—</span><br />
<span class="m-text">They think,</span><br />
</p>
<p id="pli-tv-bu-vb-pc83c1p3p28">
<span class="m-text m-primary">‘na kho idha añño koci pavisati aññatra pabbajitena.</span><br />
<span class="m-text">‘Only the monk enters here.</span><br />
</p>
<p id="pli-tv-bu-vb-pc83c1p3p29">
<span class="m-text m-primary">Siyā nu kho pabbajitassa kamman’ti.</span><br />
<span class="m-text">Is he responsible for this?’</span><br />
</p>
<p id="pli-tv-bu-vb-pc83c1p3p30">
<span class="m-text m-primary">Ayaṁ, bhikkhave, pañcamo ādīnavo rājantepurappavesane.</span><br />
</p>
<p id="pli-tv-bu-vb-pc83c1p3p31">
<span class="m-text m-primary">Puna caparaṁ, bhikkhave, rājā nīcaṭṭhāniyaṁ ucce ṭhāne ṭhapeti.</span><br />
<span class="m-text">Again, the king promotes someone.</span><br />
</p>
<p id="pli-tv-bu-vb-pc83c1p3p32">
<span class="m-text m-primary">Yesaṁ taṁ amanāpaṁ tesaṁ evaṁ hoti—</span><br />
<span class="m-text">Those who dislike this think,</span><br />
</p>
<p id="pli-tv-bu-vb-pc83c1p3p33">
<span class="m-text m-primary">‘rājā kho pabbajitena saṁsaṭṭho.</span><br />
<span class="m-text">‘The king is close to the monk.</span><br />
</p>
<p id="pli-tv-bu-vb-pc83c1p3p34">
<span class="m-text m-primary">Siyā nu kho pabbajitassa kamman’ti.</span><br />
<span class="m-text">Is he responsible for this?’</span><br />
</p>
<p id="pli-tv-bu-vb-pc83c1p3p35">
<span class="m-text m-primary">Ayaṁ, bhikkhave, chaṭṭho ādīnavo, rājantepurappavesane.</span><br />
</p>
<p id="pli-tv-bu-vb-pc83c1p3p36">
<span class="m-text m-primary">Puna caparaṁ, bhikkhave, rājā uccaṭṭhāniyaṁ nīce ṭhāne ṭhapeti.</span><br />
<span class="m-text">Again, the king demotes someone.</span><br />
</p>
<p id="pli-tv-bu-vb-pc83c1p3p37">
<span class="m-text m-primary">Yesaṁ taṁ amanāpaṁ tesaṁ evaṁ hoti—</span><br />
<span class="m-text">Those who dislike this think,</span><br />
</p>
<p id="pli-tv-bu-vb-pc83c1p3p38">
<span class="m-text m-primary">‘rājā kho pabbajitena saṁsaṭṭho.</span><br />
<span class="m-text">‘The king is close to the monk.</span><br />
</p>
<p id="pli-tv-bu-vb-pc83c1p3p39">
<span class="m-text m-primary">Siyā nu kho pabbajitassa kamman’ti.</span><br />
<span class="m-text">Is he responsible for this?’</span><br />
</p>
<p id="pli-tv-bu-vb-pc83c1p3p40">
<span class="m-text m-primary">Ayaṁ, bhikkhave, sattamo ādīnavo rājantepurappavesane.</span><br />
</p>
<p id="pli-tv-bu-vb-pc83c1p3p41">
<span class="m-text m-primary">Puna caparaṁ, bhikkhave, rājā akāle senaṁ uyyojeti.</span><br />
<span class="m-text">Again, the king sends out the army at an inappropriate time.</span><br />
</p>
<p id="pli-tv-bu-vb-pc83c1p3p42">
<span class="m-text m-primary">Yesaṁ taṁ amanāpaṁ tesaṁ evaṁ hoti—</span><br />
<span class="m-text">Those who dislike this think,</span><br />
</p>
<p id="pli-tv-bu-vb-pc83c1p3p43">
<span class="m-text m-primary">‘rājā kho pabbajitena saṁsaṭṭho.</span><br />
<span class="m-text">‘The king is close to the monk.</span><br />
</p>
<p id="pli-tv-bu-vb-pc83c1p3p44">
<span class="m-text m-primary">Siyā nu kho pabbajitassa kamman’ti.</span><br />
<span class="m-text">Is he responsible for this?’</span><br />
</p>
<p id="pli-tv-bu-vb-pc83c1p3p45">
<span class="m-text m-primary">Ayaṁ, bhikkhave, aṭṭhamo ādīnavo rājantepurappavesane.</span><br />
</p>
<p id="pli-tv-bu-vb-pc83c1p3p46">
<span class="m-text m-primary">Puna caparaṁ, bhikkhave, rājā kāle senaṁ uyyojetvā antarāmaggato nivattāpeti.</span><br />
<span class="m-text">Again, after sending out the army at an appropriate time, the king orders it to turn back while still en route.</span><br />
</p>
<p id="pli-tv-bu-vb-pc83c1p3p47">
<span class="m-text m-primary">Yesaṁ taṁ amanāpaṁ tesaṁ evaṁ hoti—</span><br />
<span class="m-text">Those who dislike this think,</span><br />
</p>
<p id="pli-tv-bu-vb-pc83c1p3p48">
<span class="m-text m-primary">‘rājā kho pabbajitena saṁsaṭṭho.</span><br />
<span class="m-text">‘The king is close to the monk.</span><br />
</p>
<p id="pli-tv-bu-vb-pc83c1p3p49">
<span class="m-text m-primary">Siyā nu kho pabbajitassa kamman’ti.</span><br />
<span class="m-text">Is he responsible for this?’</span><br />
</p>
<p id="pli-tv-bu-vb-pc83c1p3p50">
<span class="m-text m-primary">Ayaṁ, bhikkhave, navamo ādīnavo rājantepurappavesane.</span><br />
</p>
<p id="pli-tv-bu-vb-pc83c1p3p51">
<span class="m-text m-primary">Puna caparaṁ, bhikkhave, rañño rājantepuraṁ hatthisammaddaṁ assasammaddaṁ rathasammaddaṁ rajanīyāni rūpasaddagandharasaphoṭṭhabbāni, yāni na pabbajitassa sāruppāni.</span><br />
<span class="m-text">Again, a royal compound is crowded with elephants, horses, and chariots, as well as enticing sights, sounds, smells, tastes, and tangibles that are not suitable for a monk.</span><br />
</p>
<p id="pli-tv-bu-vb-pc83c1p3p52">
<span class="m-text m-primary">Ayaṁ, bhikkhave, dasamo ādīnavo rājantepurappavesane.</span><br />
</p>
<p id="pli-tv-bu-vb-pc83c1p3p53">
<span class="m-text m-primary">Ime kho, bhikkhave, dasa ādīnavā rājantepurappavesane”ti.</span><br />
<span class="m-text">Monks, these are the ten dangers in entering a royal compound.”</span><br />
</p>
<p id="pli-tv-bu-vb-pc83c1p3p54">
<span class="m-text m-primary">Atha kho bhagavā āyasmantaṁ ānandaṁ anekapariyāyena vigarahitvā dubbharatāya …pe…</span><br />
<span class="m-text">Then, after rebuking Ānanda in many ways, the Buddha spoke in dispraise of being difficult to support … the Buddha said,</span><br />
</p>
<p id="pli-tv-bu-vb-pc83c1p3p55">
<span class="m-text m-primary">evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text">“And, monks, this training rule should be recited like this:</span><br />
</p>
<p id="pli-tv-bu-vb-pc83c1p3p56p1">
<span class="m-text m-primary">“Yo pana bhikkhu rañño khattiyassa muddhāvasittassa anikkhantarājake aniggataratanake pubbe appaṭisaṁvidito indakhīlaṁ atikkāmeyya, pācittiyan”ti.</span><br />
<span class="m-text">‘If a monk, without first being announced, crosses the threshold to the bedroom of a consecrated aristocrat king, when both the king and the queen are present, he commits an offense entailing confession.’”</span><br />
</p>
<p id="pli-tv-bu-vb-pc83c2p1p1">
<span class="m-text m-primary">Yo panāti</span><br />
<span class="m-text">A:</span><br />
</p>
<p id="pli-tv-bu-vb-pc83c2p1p2">
<span class="m-text m-primary">yo yādiso …pe…</span><br />
<span class="m-text">whoever …</span><br />
</p>
<p id="pli-tv-bu-vb-pc83c2p1p3">
<span class="m-text m-primary">bhikkhūti</span><br />
<span class="m-text">Monk:</span><br />
</p>
<p id="pli-tv-bu-vb-pc83c2p1p4">
<span class="m-text m-primary">…pe… ayaṁ imasmiṁ atthe adhippeto bhikkhūti.</span><br />
<span class="m-text">… The monk who has been given the full ordination by a unanimous Sangha through a legal procedure consisting of one motion and three announcements that is irreversible and fit to stand—this sort of monk is meant in this case.</span><br />
</p>
<p id="pli-tv-bu-vb-pc83c2p1p5">
<span class="m-text m-primary">Khattiyo nāma</span><br />
<span class="m-text">Aristocrat:</span><br />
</p>
<p id="pli-tv-bu-vb-pc83c2p1p6">
<span class="m-text m-primary">ubhato sujāto hoti, mātito ca pitito ca saṁsuddhagahaṇiko, yāva sattamā pitāmahayugā akkhitto anupakuṭṭho jātivādena.</span><br />
<span class="m-text">well-born on both his mother’s side and his father’s side, pure in descent, irreproachable and impeccable with respect to birth going back seven generations of male ancestors.</span><br />
</p>
<p id="pli-tv-bu-vb-pc83c2p1p7">
<span class="m-text m-primary">Muddhāvasitto nāma</span><br />
<span class="m-text">Consecrated:</span><br />
</p>
<p id="pli-tv-bu-vb-pc83c2p1p8">
<span class="m-text m-primary">khattiyābhisekena abhisitto hoti.</span><br />
<span class="m-text">consecrated with the aristocratic consecration.</span><br />
</p>
<p id="pli-tv-bu-vb-pc83c2p1p9">
<span class="m-text m-primary">Anikkhantarājaketi</span><br />
<span class="m-text">The king is present:</span><br />
</p>
<p id="pli-tv-bu-vb-pc83c2p1p10">
<span class="m-text m-primary">rājā sayanigharā anikkhanto hoti.</span><br />
<span class="m-text">the king has not left the bedroom.</span><br />
</p>
<p id="pli-tv-bu-vb-pc83c2p1p11">
<span class="m-text m-primary">Aniggataratanaketi</span><br />
<span class="m-text">The queen is present:</span><br />
</p>
<p id="pli-tv-bu-vb-pc83c2p1p12">
<span class="m-text m-primary">mahesī sayanigharā anikkhantā hoti, ubho vā anikkhantā honti.</span><br />
<span class="m-text">the queen has not left the bedroom. Or both have not left.</span><br />
</p>
<p id="pli-tv-bu-vb-pc83c2p1p13">
<span class="m-text m-primary">Pubbe appaṭisaṁviditoti</span><br />
<span class="m-text">Without first being announced:</span><br />
</p>
<p id="pli-tv-bu-vb-pc83c2p1p14">
<span class="m-text m-primary">pubbe anāmantetvā.</span><br />
<span class="m-text">without first having informed.</span><br />
</p>
<p id="pli-tv-bu-vb-pc83c2p1p15">
<span class="m-text m-primary">Indakhīlo nāma</span><br />
<span class="m-text">The threshold:</span><br />
</p>
<p id="pli-tv-bu-vb-pc83c2p1p16">
<span class="m-text m-primary">sayanigharassa ummāro vuccati.</span><br />
<span class="m-text">the threshold to the bedroom is what is meant.</span><br />
</p>
<p id="pli-tv-bu-vb-pc83c2p1p17">
<span class="m-text m-primary">Sayanigharaṁ nāma</span><br />
<span class="m-text">The bedroom:</span><br />
</p>
<p id="pli-tv-bu-vb-pc83c2p1p18">
<span class="m-text m-primary">yattha katthaci rañño sayanaṁ paññattaṁ hoti, antamaso sāṇipākāraparikkhittampi.</span><br />
<span class="m-text">wherever a king’s bed is prepared, even if just enclosed by a cloth screen.</span><br />
</p>
<p id="pli-tv-bu-vb-pc83c2p1p19">
<span class="m-text m-primary">Indakhīlaṁ atikkāmeyyāti</span><br />
<span class="m-text">Crosses the threshold to the bedroom:</span><br />
</p>
<p id="pli-tv-bu-vb-pc83c2p1p20">
<span class="m-text m-primary">paṭhamaṁ pādaṁ ummāraṁ atikkāmeti, āpatti dukkaṭassa.</span><br />
<span class="m-text">if he crosses the threshold with the first foot, he commits an offense of wrong conduct.</span><br />
</p>
<p id="pli-tv-bu-vb-pc83c2p1p21">
<span class="m-text m-primary">Dutiyaṁ pādaṁ atikkāmeti, āpatti pācittiyassa.</span><br />
<span class="m-text">If he crosses with the second foot, he commits an offense entailing confession.</span><br />
</p>
<p id="pli-tv-bu-vb-pc83c2p2p1">
<span class="m-text m-primary">Appaṭisaṁvidite appaṭisaṁviditasaññī indakhīlaṁ atikkāmeti, āpatti pācittiyassa.</span><br />
<span class="m-text">If he has not been announced, and he does not perceive it as such, and he crosses the threshold to the bedroom, he commits an offense entailing confession.</span><br />
</p>
<p id="pli-tv-bu-vb-pc83c2p2p2">
<span class="m-text m-primary">Appaṭisaṁvidite vematiko indakhīlaṁ atikkāmeti, āpatti pācittiyassa.</span><br />
<span class="m-text">If he has not been announced, but he is unsure of it, and he crosses the threshold to the bedroom, he commits an offense entailing confession.</span><br />
</p>
<p id="pli-tv-bu-vb-pc83c2p2p3">
<span class="m-text m-primary">Appaṭisaṁvidite paṭisaṁviditasaññī indakhīlaṁ atikkāmeti, āpatti pācittiyassa.</span><br />
<span class="m-text">If he has not been announced, but he perceives it as such, and he crosses the threshold to the bedroom, he commits an offense entailing confession.</span><br />
</p>
<p id="pli-tv-bu-vb-pc83c2p2p4">
<span class="m-text m-primary">Paṭisaṁvidite appaṭisaṁviditasaññī, āpatti dukkaṭassa.</span><br />
<span class="m-text">If he has been announced, but he does not perceive it as such, he commits an offense of wrong conduct.</span><br />
</p>
<p id="pli-tv-bu-vb-pc83c2p2p5">
<span class="m-text m-primary">Paṭisaṁvidite vematiko, āpatti dukkaṭassa.</span><br />
<span class="m-text">If he has been announced, but he is unsure of it, he commits an offense of wrong conduct.</span><br />
</p>
<p id="pli-tv-bu-vb-pc83c2p2p6">
<span class="m-text m-primary">Paṭisaṁvidite paṭisaṁviditasaññī, anāpatti.</span><br />
<span class="m-text">If he has been announced, and he perceives it as such, there is no offense.</span><br />
</p>
<p id="pli-tv-bu-vb-pc83c2p3p1">
<span class="m-text m-primary">Anāpatti—</span><br />
<span class="m-text">There is no offense:</span><br />
</p>
<p id="pli-tv-bu-vb-pc83c2p3p2">
<span class="m-text m-primary">paṭisaṁvidite,</span><br />
<span class="m-text">if he has been announced;</span><br />
</p>
<p id="pli-tv-bu-vb-pc83c2p3p3">
<span class="m-text m-primary">na khattiyo hoti,</span><br />
<span class="m-text">if it is not an aristocrat king;</span><br />
</p>
<p id="pli-tv-bu-vb-pc83c2p3p4">
<span class="m-text m-primary">na khattiyābhisekena abhisitto hoti,</span><br />
<span class="m-text">if the king has not been consecrated with the aristocratic consecration;</span><br />
</p>
<p id="pli-tv-bu-vb-pc83c2p3p5">
<span class="m-text m-primary">rājā sayanigharā nikkhanto hoti,</span><br />
<span class="m-text">if the king has left the bedroom;</span><br />
</p>
<p id="pli-tv-bu-vb-pc83c2p3p6">
<span class="m-text m-primary">mahesī sayanigharā nikkhantā hoti,</span><br />
<span class="m-text">if the queen has left the bedroom;</span><br />
</p>
<p id="pli-tv-bu-vb-pc83c2p3p7">
<span class="m-text m-primary">ubho vā nikkhantā honti,</span><br />
<span class="m-text">if they both have left;</span><br />
</p>
<p id="pli-tv-bu-vb-pc83c2p3p8">
<span class="m-text m-primary">na sayanighare,</span><br />
<span class="m-text">if it is not a bedroom;</span><br />
</p>
<p id="pli-tv-bu-vb-pc83c2p3p9">
<span class="m-text m-primary">ummattakassa,</span><br />
<span class="m-text">if he is insane;</span><br />
</p>
<p id="pli-tv-bu-vb-pc83c2p3p10">
<span class="m-text m-primary">ādikammikassāti.</span><br />
<span class="m-text">if he is the first offender.</span><br />
</p>
<p id="pli-tv-bu-vb-pc83c2p3p11">
<span class="m-text m-primary">Antepurasikkhāpadaṁ niṭṭhitaṁ paṭhamaṁ.</span><br />
<span class="m-text">The training rule on royal compounds, the first, is finished.</span><br />
</p>
</section>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>