<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-ap0062.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0061.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0063.html">Next</a></div>
</div>
<p id="tha-ap62c0p2">
<span class="pali m-text">Bījanivagga</span><br />
</p>
<section id="asanabodhiyattheraapadana">
<span id="tha-ap62c0p3"></span><h2><span class="pali m-text">10. Asanabodhiyattheraapadāna</span></h2>
<p id="tha-ap62c1p1">
<span class="pali m-text">“Jātiyā sattavassohaṁ,</span><br />
</p>
<p id="tha-ap62c1p2">
<span class="pali m-text">addasaṁ lokanāyakaṁ;</span><br />
</p>
<p id="tha-ap62c1p3">
<span class="pali m-text">Pasannacitto sumano,</span><br />
</p>
<p id="tha-ap62c1p4">
<span class="pali m-text">upagacchiṁ naruttamaṁ.</span><br />
</p>
<p id="tha-ap62c2p1">
<span class="pali m-text">Tissassāhaṁ bhagavato,</span><br />
</p>
<p id="tha-ap62c2p2">
<span class="pali m-text">lokajeṭṭhassa tādino;</span><br />
</p>
<p id="tha-ap62c2p3">
<span class="pali m-text">Haṭṭho haṭṭhena cittena,</span><br />
</p>
<p id="tha-ap62c2p4">
<span class="pali m-text">ropayiṁ bodhimuttamaṁ.</span><br />
</p>
<p id="tha-ap62c3p1">
<span class="pali m-text">Asano nāmadheyyena,</span><br />
</p>
<p id="tha-ap62c3p2">
<span class="pali m-text">dharaṇīruhapādapo;</span><br />
</p>
<p id="tha-ap62c3p3">
<span class="pali m-text">Pañcavasse paricariṁ,</span><br />
</p>
<p id="tha-ap62c3p4">
<span class="pali m-text">asanaṁ bodhimuttamaṁ.</span><br />
</p>
<p id="tha-ap62c4p1">
<span class="pali m-text">Pupphitaṁ pādapaṁ disvā,</span><br />
</p>
<p id="tha-ap62c4p2">
<span class="pali m-text">abbhutaṁ lomahaṁsanaṁ;</span><br />
</p>
<p id="tha-ap62c4p3">
<span class="pali m-text">Sakaṁ kammaṁ pakittento,</span><br />
</p>
<p id="tha-ap62c4p4">
<span class="pali m-text">buddhaseṭṭhaṁ upāgamiṁ.</span><br />
</p>
<p id="tha-ap62c5p1">
<span class="pali m-text">Tisso tadā so sambuddho,</span><br />
</p>
<p id="tha-ap62c5p2">
<span class="pali m-text">sayambhū aggapuggalo;</span><br />
</p>
<p id="tha-ap62c5p3">
<span class="pali m-text">Bhikkhusaṅghe nisīditvā,</span><br />
</p>
<p id="tha-ap62c5p4">
<span class="pali m-text">imā gāthā abhāsatha.</span><br />
</p>
<p id="tha-ap62c6p1">
<span class="pali m-text">‘Yenāyaṁ ropitā bodhi,</span><br />
</p>
<p id="tha-ap62c6p2">
<span class="pali m-text">buddhapūjā ca sakkatā;</span><br />
</p>
<p id="tha-ap62c6p3">
<span class="pali m-text">Tamahaṁ kittayissāmi,</span><br />
</p>
<p id="tha-ap62c6p4">
<span class="pali m-text">suṇātha mama bhāsato.</span><br />
</p>
<p id="tha-ap62c7p1">
<span class="pali m-text">Tiṁsakappāni devesu,</span><br />
</p>
<p id="tha-ap62c7p2">
<span class="pali m-text">devarajjaṁ karissati;</span><br />
</p>
<p id="tha-ap62c7p3">
<span class="pali m-text">Catusaṭṭhi cakkhattuṁ so,</span><br />
</p>
<p id="tha-ap62c7p4">
<span class="pali m-text">cakkavattī bhavissati.</span><br />
</p>
<p id="tha-ap62c8p1">
<span class="pali m-text">Tusitā hi cavitvāna,</span><br />
</p>
<p id="tha-ap62c8p2">
<span class="pali m-text">sukkamūlena codito;</span><br />
</p>
<p id="tha-ap62c8p3">
<span class="pali m-text">Dve sampattī anubhotvā,</span><br />
</p>
<p id="tha-ap62c8p4">
<span class="pali m-text">manussatte ramissati.</span><br />
</p>
<p id="tha-ap62c9p1">
<span class="pali m-text">Padhānapahitatto so,</span><br />
</p>
<p id="tha-ap62c9p2">
<span class="pali m-text">upasanto nirūpadhi;</span><br />
</p>
<p id="tha-ap62c9p3">
<span class="pali m-text">Sabbāsave pariññāya,</span><br />
</p>
<p id="tha-ap62c9p4">
<span class="pali m-text">nibbāyissatināsavo’.</span><br />
</p>
<p id="tha-ap62c10p1">
<span class="pali m-text">Vivekamanuyuttohaṁ,</span><br />
</p>
<p id="tha-ap62c10p2">
<span class="pali m-text">upasanto nirūpadhi;</span><br />
</p>
<p id="tha-ap62c10p3">
<span class="pali m-text">Nāgova bandhanaṁ chetvā,</span><br />
</p>
<p id="tha-ap62c10p4">
<span class="pali m-text">viharāmi anāsavo.</span><br />
</p>
<p id="tha-ap62c11p1">
<span class="pali m-text">Dvenavute ito kappe,</span><br />
</p>
<p id="tha-ap62c11p2">
<span class="pali m-text">bodhiṁ ropesahaṁ tadā;</span><br />
</p>
<p id="tha-ap62c11p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap62c11p4">
<span class="pali m-text">bodhiropassidaṁ phalaṁ.</span><br />
</p>
<p id="tha-ap62c12p1">
<span class="pali m-text">Catusattatito kappe,</span><br />
</p>
<p id="tha-ap62c12p2">
<span class="pali m-text">daṇḍasenoti vissuto;</span><br />
</p>
<p id="tha-ap62c12p3">
<span class="pali m-text">Sattaratanasampanno,</span><br />
</p>
<p id="tha-ap62c12p4">
<span class="pali m-text">cakkavattī tadā ahuṁ.</span><br />
</p>
<p id="tha-ap62c13p1">
<span class="pali m-text">Tesattatimhito kappe,</span><br />
</p>
<p id="tha-ap62c13p2">
<span class="pali m-text">sattāhesuṁ mahīpatī;</span><br />
</p>
<p id="tha-ap62c13p3">
<span class="pali m-text">Samantanemināmena,</span><br />
</p>
<p id="tha-ap62c13p4">
<span class="pali m-text">rājāno cakkavattino.</span><br />
</p>
<p id="tha-ap62c14p1">
<span class="pali m-text">Paṇṇavīsatito kappe,</span><br />
</p>
<p id="tha-ap62c14p2">
<span class="pali m-text">puṇṇako nāma khattiyo;</span><br />
</p>
<p id="tha-ap62c14p3">
<span class="pali m-text">Sattaratanasampanno,</span><br />
</p>
<p id="tha-ap62c14p4">
<span class="pali m-text">cakkavattī mahabbalo.</span><br />
</p>
<p id="tha-ap62c15p1">
<span class="pali m-text">Paṭisambhidā catasso,</span><br />
</p>
<p id="tha-ap62c15p2">
<span class="pali m-text">…pe…</span><br />
</p>
<p id="tha-ap62c15p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap62c16p1">
<span class="pali m-text">Itthaṁ sudaṁ āyasmā asanabodhiyo thero imā gāthāyo abhāsitthāti.</span><br />
</p>
<p id="tha-ap62c17p1">
<span class="pali m-text">Asanabodhiyattherassāpadānaṁ dasamaṁ.</span><br />
</p>
<p id="tha-ap62c18p1">
<span class="pali m-text">Bījanivaggo chaṭṭho.</span><br />
</p>
<p id="tha-ap62c19p1">
<span class="pali m-text">Tassuddānaṁ</span><br />
</p>
<p id="tha-ap62c20p1">
<span class="pali m-text">Bījanī sataraṁsī ca,</span><br />
</p>
<p id="tha-ap62c20p2">
<span class="pali m-text">sayanodakivāhiyo;</span><br />
</p>
<p id="tha-ap62c20p3">
<span class="pali m-text">Parivāro padīpañca,</span><br />
</p>
<p id="tha-ap62c20p4">
<span class="pali m-text">dhajo padumapūjako;</span><br />
</p>
<p id="tha-ap62c20p5">
<span class="pali m-text">Bodhi ca dasamo vutto,</span><br />
</p>
<p id="tha-ap62c20p6">
<span class="pali m-text">gāthā dvenavuti tathā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0061.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0063.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>