<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/vvy030z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://theravadan.org/pages/vvy030z.html" />
  <meta property="og:description" content="Purisavimāna Sunikkhittavagga 10. Serīsakavimānavatthu “Suṇotha yakkhassa ca vāṇijāna ca, Samāgamo yattha tadā ahosi; Yathā kathaṁ itaritarena cāpi, Subhāsitaṁ tañca suṇātha sabbe. Yo so ahu rājā pāyāsi nāma, Bhummānaṁ sahabyagato yasassī; So modamānova sake vimāne, Amānuso mānuse ajjhabhāsī”ti. “Vaṅke araññe amanussaṭṭhāne, Kantāre appodake appabhakkhe; Suduggame …" />
  <meta name="twitter:description" content="Purisavimāna Sunikkhittavagga 10. Serīsakavimānavatthu “Suṇotha yakkhassa ca vāṇijāna ca, Samāgamo yattha tadā ahosi; Yathā kathaṁ itaritarena cāpi, Subhāsitaṁ tañca suṇātha sabbe. Yo so ahu rājā pāyāsi nāma, Bhummānaṁ sahabyagato yasassī; So modamānova sake vimāne, Amānuso mānuse ajjhabhāsī”ti. “Vaṅke araññe amanussaṭṭhāne, Kantāre appodake appabhakkhe; Suduggame …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="purisavimana">
<h2><a href="#purisavimana">Purisavimāna</a></h2>
<section id="sunikkhittavagga">
<h3><a href="#sunikkhittavagga">Sunikkhittavagga</a></h3>
<section id="serisakavimanavatthu">
<h4><a href="#serisakavimanavatthu">10. Serīsakavimānavatthu</a></h4>
<p id="vv84c1p1">
<span class="m-text m-primary">“Suṇotha yakkhassa ca vāṇijāna ca,</span><br />
</p>
<p id="vv84c1p2">
<span class="m-text m-primary">Samāgamo yattha tadā ahosi;</span><br />
</p>
<p id="vv84c1p3">
<span class="m-text m-primary">Yathā kathaṁ itaritarena cāpi,</span><br />
</p>
<p id="vv84c1p4">
<span class="m-text m-primary">Subhāsitaṁ tañca suṇātha sabbe.</span><br />
</p>
<p id="vv84c2p1">
<span class="m-text m-primary">Yo so ahu rājā pāyāsi nāma,</span><br />
</p>
<p id="vv84c2p2">
<span class="m-text m-primary">Bhummānaṁ sahabyagato yasassī;</span><br />
</p>
<p id="vv84c2p3">
<span class="m-text m-primary">So modamānova sake vimāne,</span><br />
</p>
<p id="vv84c2p4">
<span class="m-text m-primary">Amānuso mānuse ajjhabhāsī”ti.</span><br />
</p>
<p id="vv84c3p1">
<span class="m-text m-primary">“Vaṅke araññe amanussaṭṭhāne,</span><br />
</p>
<p id="vv84c3p2">
<span class="m-text m-primary">Kantāre appodake appabhakkhe;</span><br />
</p>
<p id="vv84c3p3">
<span class="m-text m-primary">Suduggame vaṇṇupathassa majjhe,</span><br />
</p>
<p id="vv84c3p4">
<span class="m-text m-primary">Vaṅkaṁ bhayā naṭṭhamanā manussā.</span><br />
</p>
<p id="vv84c4p1">
<span class="m-text m-primary">Nayidha phalā mūlamayā ca santi,</span><br />
</p>
<p id="vv84c4p2">
<span class="m-text m-primary">Upādānaṁ natthi kutodha bhakkho;</span><br />
</p>
<p id="vv84c4p3">
<span class="m-text m-primary">Aññatra paṁsūhi ca vālukāhi ca,</span><br />
</p>
<p id="vv84c4p4">
<span class="m-text m-primary">Tatāhi uṇhāhi ca dāruṇāhi ca.</span><br />
</p>
<p id="vv84c5p1">
<span class="m-text m-primary">Ujjaṅgalaṁ tattamivaṁ kapālaṁ,</span><br />
</p>
<p id="vv84c5p2">
<span class="m-text m-primary">Anāyasaṁ paralokena tulyaṁ;</span><br />
</p>
<p id="vv84c5p3">
<span class="m-text m-primary">Luddānamāvāsamidaṁ purāṇaṁ,</span><br />
</p>
<p id="vv84c5p4">
<span class="m-text m-primary">Bhūmippadeso abhisattarūpo.</span><br />
</p>
<p id="vv84c6p1">
<span class="m-text m-primary">Atha tumhe kena vaṇṇena,</span><br />
</p>
<p id="vv84c6p2">
<span class="m-text m-primary">Kimāsamānā imaṁ padesaṁ hi;</span><br />
</p>
<p id="vv84c6p3">
<span class="m-text m-primary">Anupaviṭṭhā sahasā samecca,</span><br />
</p>
<p id="vv84c6p4">
<span class="m-text m-primary">Lobhā bhayā atha vā sampamūḷhā”ti.</span><br />
</p>
<p id="vv84c7p1">
<span class="m-text m-primary">“Magadhesu aṅgesu ca satthavāhā,</span><br />
</p>
<p id="vv84c7p2">
<span class="m-text m-primary">Āropayitvā paṇiyaṁ puthuttaṁ;</span><br />
</p>
<p id="vv84c7p3">
<span class="m-text m-primary">Te yāmase sindhusovīrabhūmiṁ,</span><br />
</p>
<p id="vv84c7p4">
<span class="m-text m-primary">Dhanatthikā uddayaṁ patthayānā.</span><br />
</p>
<p id="vv84c8p1">
<span class="m-text m-primary">Divā pipāsaṁ nadhivāsayantā,</span><br />
</p>
<p id="vv84c8p2">
<span class="m-text m-primary">Yoggānukampañca samekkhamānā;</span><br />
</p>
<p id="vv84c8p3">
<span class="m-text m-primary">Etena vegena āyāma sabbe,</span><br />
</p>
<p id="vv84c8p4">
<span class="m-text m-primary">Rattiṁ maggaṁ paṭipannā vikāle.</span><br />
</p>
<p id="vv84c9p1">
<span class="m-text m-primary">Te duppayātā aparaddhamaggā,</span><br />
</p>
<p id="vv84c9p2">
<span class="m-text m-primary">Andhākulā vippanaṭṭhā araññe;</span><br />
</p>
<p id="vv84c9p3">
<span class="m-text m-primary">Suduggame vaṇṇupathassa majjhe,</span><br />
</p>
<p id="vv84c9p4">
<span class="m-text m-primary">Disaṁ na jānāma pamūḷhacittā.</span><br />
</p>
<p id="vv84c10p1">
<span class="m-text m-primary">Idañca disvāna adiṭṭhapubbaṁ,</span><br />
</p>
<p id="vv84c10p2">
<span class="m-text m-primary">Vimānaseṭṭhañca tavañca yakkha;</span><br />
</p>
<p id="vv84c10p3">
<span class="m-text m-primary">Tatuttariṁ jīvitamāsamānā,</span><br />
</p>
<p id="vv84c10p4">
<span class="m-text m-primary">Disvā patītā sumanā udaggā”ti.</span><br />
</p>
<p id="vv84c11p1">
<span class="m-text m-primary">“Pāraṁ samuddassa imañca vaṇṇuṁ,</span><br />
</p>
<p id="vv84c11p2">
<span class="m-text m-primary">Vettācaraṁ saṅkupathañca maggaṁ;</span><br />
</p>
<p id="vv84c11p3">
<span class="m-text m-primary">Nadiyo pana pabbatānañca duggā,</span><br />
</p>
<p id="vv84c11p4">
<span class="m-text m-primary">Puthuddisā gacchatha bhogahetu.</span><br />
</p>
<p id="vv84c12p1">
<span class="m-text m-primary">Pakkhandiyāna vijitaṁ paresaṁ,</span><br />
</p>
<p id="vv84c12p2">
<span class="m-text m-primary">Verajjake mānuse pekkhamānā;</span><br />
</p>
<p id="vv84c12p3">
<span class="m-text m-primary">Yaṁ vo sutaṁ vā atha vāpi diṭṭhaṁ,</span><br />
</p>
<p id="vv84c12p4">
<span class="m-text m-primary">Accherakaṁ taṁ vo suṇoma tātā”ti.</span><br />
</p>
<p id="vv84c13p1">
<span class="m-text m-primary">“Itopi accherataraṁ kumāra,</span><br />
</p>
<p id="vv84c13p2">
<span class="m-text m-primary">Na no sutaṁ vā atha vāpi diṭṭhaṁ;</span><br />
</p>
<p id="vv84c13p3">
<span class="m-text m-primary">Atītamānussakameva sabbaṁ,</span><br />
</p>
<p id="vv84c13p4">
<span class="m-text m-primary">Disvā na tappāma anomavaṇṇaṁ.</span><br />
</p>
<p id="vv84c14p1">
<span class="m-text m-primary">Vehāyasaṁ pokkharañño savanti,</span><br />
</p>
<p id="vv84c14p2">
<span class="m-text m-primary">Pahūtamalyā bahupuṇḍarīkā;</span><br />
</p>
<p id="vv84c14p3">
<span class="m-text m-primary">Dumā cime niccaphalūpapannā,</span><br />
</p>
<p id="vv84c14p4">
<span class="m-text m-primary">Atīva gandhā surabhiṁ pavāyanti.</span><br />
</p>
<p id="vv84c15p1">
<span class="m-text m-primary">Veḷūriyathambhā satamussitāse,</span><br />
</p>
<p id="vv84c15p2">
<span class="m-text m-primary">Silāpavāḷassa ca āyataṁsā;</span><br />
</p>
<p id="vv84c15p3">
<span class="m-text m-primary">Masāragallā sahalohitaṅgā,</span><br />
</p>
<p id="vv84c15p4">
<span class="m-text m-primary">Thambhā ime jotirasāmayāse.</span><br />
</p>
<p id="vv84c16p1">
<span class="m-text m-primary">Sahassathambhaṁ atulānubhāvaṁ,</span><br />
</p>
<p id="vv84c16p2">
<span class="m-text m-primary">Tesūpari sādhumidaṁ vimānaṁ;</span><br />
</p>
<p id="vv84c16p3">
<span class="m-text m-primary">Ratanantaraṁ kañcanavedimissaṁ,</span><br />
</p>
<p id="vv84c16p4">
<span class="m-text m-primary">Tapanīyapaṭṭehi ca sādhuchannaṁ.</span><br />
</p>
<p id="vv84c17p1">
<span class="m-text m-primary">Jambonaduttattamidaṁ sumaṭṭho,</span><br />
</p>
<p id="vv84c17p2">
<span class="m-text m-primary">Pāsādasopānaphalūpapanno;</span><br />
</p>
<p id="vv84c17p3">
<span class="m-text m-primary">Daḷho ca vaggu ca susaṅgato ca,</span><br />
</p>
<p id="vv84c17p4">
<span class="m-text m-primary">Atīva nijjhānakhamo manuñño.</span><br />
</p>
<p id="vv84c18p1">
<span class="m-text m-primary">Ratanantarasmiṁ bahuannapānaṁ,</span><br />
</p>
<p id="vv84c18p2">
<span class="m-text m-primary">Parivārito accharāsaṅgaṇena;</span><br />
</p>
<p id="vv84c18p3">
<span class="m-text m-primary">Murajaālambaratūriyaghuṭṭho,</span><br />
</p>
<p id="vv84c18p4">
<span class="m-text m-primary">Abhivanditosi thutivandanāya.</span><br />
</p>
<p id="vv84c19p1">
<span class="m-text m-primary">So modasi nārigaṇappabodhano,</span><br />
</p>
<p id="vv84c19p2">
<span class="m-text m-primary">Vimānapāsādavare manorame;</span><br />
</p>
<p id="vv84c19p3">
<span class="m-text m-primary">Acintiyo sabbaguṇūpapanno,</span><br />
</p>
<p id="vv84c19p4">
<span class="m-text m-primary">Rājā yathā vessavaṇo naḷinyā.</span><br />
</p>
<p id="vv84c20p1">
<span class="m-text m-primary">Devo nu āsi udavāsi yakkho,</span><br />
</p>
<p id="vv84c20p2">
<span class="m-text m-primary">Udāhu devindo manussabhūto;</span><br />
</p>
<p id="vv84c20p3">
<span class="m-text m-primary">Pucchanti taṁ vāṇijā satthavāhā,</span><br />
</p>
<p id="vv84c20p4">
<span class="m-text m-primary">Ācikkha ko nāma tuvaṁsi yakkho”ti.</span><br />
</p>
<p id="vv84c21p1">
<span class="m-text m-primary">“Serīsako nāma ahamhi yakkho,</span><br />
</p>
<p id="vv84c21p2">
<span class="m-text m-primary">Kantāriyo vaṇṇupathamhi gutto;</span><br />
</p>
<p id="vv84c21p3">
<span class="m-text m-primary">Imaṁ padesaṁ abhipālayāmi,</span><br />
</p>
<p id="vv84c21p4">
<span class="m-text m-primary">Vacanakaro vessavaṇassa rañño”ti.</span><br />
</p>
<p id="vv84c22p1">
<span class="m-text m-primary">“Adhiccaladdhaṁ pariṇāmajaṁ te,</span><br />
</p>
<p id="vv84c22p2">
<span class="m-text m-primary">Sayaṅkataṁ udāhu devehi dinnaṁ;</span><br />
</p>
<p id="vv84c22p3">
<span class="m-text m-primary">Pucchanti taṁ vāṇijā satthavāhā,</span><br />
</p>
<p id="vv84c22p4">
<span class="m-text m-primary">Kathaṁ tayā laddhamidaṁ manuññan”ti.</span><br />
</p>
<p id="vv84c23p1">
<span class="m-text m-primary">“Nādhiccaladdhaṁ na pariṇāmajaṁ me,</span><br />
</p>
<p id="vv84c23p2">
<span class="m-text m-primary">Na sayaṅkataṁ na hi devehi dinnaṁ;</span><br />
</p>
<p id="vv84c23p3">
<span class="m-text m-primary">Sakehi kammehi apāpakehi,</span><br />
</p>
<p id="vv84c23p4">
<span class="m-text m-primary">Puññehi me laddhamidaṁ manuññan”ti.</span><br />
</p>
<p id="vv84c24p1">
<span class="m-text m-primary">“Kiṁ te vataṁ kiṁ pana brahmacariyaṁ,</span><br />
</p>
<p id="vv84c24p2">
<span class="m-text m-primary">Kissa suciṇṇassa ayaṁ vipāko;</span><br />
</p>
<p id="vv84c24p3">
<span class="m-text m-primary">Pucchanti taṁ vāṇijā satthavāhā,</span><br />
</p>
<p id="vv84c24p4">
<span class="m-text m-primary">Kathaṁ tayā laddhamidaṁ vimānan”ti.</span><br />
</p>
<p id="vv84c25p1">
<span class="m-text m-primary">“Mamaṁ pāyāsīti ahu samaññā,</span><br />
</p>
<p id="vv84c25p2">
<span class="m-text m-primary">Rajjaṁ yadā kārayiṁ kosalānaṁ;</span><br />
</p>
<p id="vv84c25p3">
<span class="m-text m-primary">Natthikadiṭṭhi kadariyo pāpadhammo,</span><br />
</p>
<p id="vv84c25p4">
<span class="m-text m-primary">Ucchedavādī ca tadā ahosiṁ.</span><br />
</p>
<p id="vv84c26p1">
<span class="m-text m-primary">Samaṇo ca kho āsi kumārakassapo,</span><br />
</p>
<p id="vv84c26p2">
<span class="m-text m-primary">Bahussuto cittakathī uḷāro;</span><br />
</p>
<p id="vv84c26p3">
<span class="m-text m-primary">So me tadā dhammakathaṁ abhāsi,</span><br />
</p>
<p id="vv84c26p4">
<span class="m-text m-primary">Diṭṭhivisūkāni vinodayī me.</span><br />
</p>
<p id="vv84c27p1">
<span class="m-text m-primary">Tāhaṁ tassa dhammakathaṁ suṇitvā,</span><br />
</p>
<p id="vv84c27p2">
<span class="m-text m-primary">Upāsakattaṁ paṭivedayissaṁ;</span><br />
</p>
<p id="vv84c27p3">
<span class="m-text m-primary">Pāṇātipātā virato ahosiṁ,</span><br />
</p>
<p id="vv84c27p4">
<span class="m-text m-primary">Loke adinnaṁ parivajjayissaṁ;</span><br />
</p>
<p id="vv84c27p5">
<span class="m-text m-primary">Amajjapo no ca musā abhāṇiṁ,</span><br />
</p>
<p id="vv84c27p6">
<span class="m-text m-primary">Sakena dārena ca ahosi tuṭṭho.</span><br />
</p>
<p id="vv84c28p1">
<span class="m-text m-primary">Taṁ me vataṁ taṁ pana brahmacariyaṁ,</span><br />
</p>
<p id="vv84c28p2">
<span class="m-text m-primary">Tassa suciṇṇassa ayaṁ vipāko;</span><br />
</p>
<p id="vv84c28p3">
<span class="m-text m-primary">Teheva kammehi apāpakehi,</span><br />
</p>
<p id="vv84c28p4">
<span class="m-text m-primary">Puññehi me laddhamidaṁ vimānan”ti.</span><br />
</p>
<p id="vv84c29p1">
<span class="m-text m-primary">“Saccaṁ kirāhaṁsu narā sapaññā,</span><br />
</p>
<p id="vv84c29p2">
<span class="m-text m-primary">Anaññathā vacanaṁ paṇḍitānaṁ;</span><br />
</p>
<p id="vv84c29p3">
<span class="m-text m-primary">Yahiṁ yahiṁ gacchati puññakammo,</span><br />
</p>
<p id="vv84c29p4">
<span class="m-text m-primary">Tahiṁ tahiṁ modati kāmakāmī.</span><br />
</p>
<p id="vv84c30p1">
<span class="m-text m-primary">Yahiṁ yahiṁ sokapariddavo ca,</span><br />
</p>
<p id="vv84c30p2">
<span class="m-text m-primary">Vadho ca bandho ca parikkileso;</span><br />
</p>
<p id="vv84c30p3">
<span class="m-text m-primary">Tahiṁ tahiṁ gacchati pāpakammo,</span><br />
</p>
<p id="vv84c30p4">
<span class="m-text m-primary">Na muccati duggatiyā kadācīti.</span><br />
</p>
<p id="vv84c31p1">
<span class="m-text m-primary">Sammūḷharūpova jano ahosi,</span><br />
</p>
<p id="vv84c31p2">
<span class="m-text m-primary">Asmiṁ muhutte kalalīkatova;</span><br />
</p>
<p id="vv84c31p3">
<span class="m-text m-primary">Janassimassa tuyhañca kumāra,</span><br />
</p>
<p id="vv84c31p4">
<span class="m-text m-primary">Appaccayo kena nu kho ahosī”ti.</span><br />
</p>
<p id="vv84c32p1">
<span class="m-text m-primary">“Ime ca sirīsavanā tātā,</span><br />
</p>
<p id="vv84c32p2">
<span class="m-text m-primary">Dibbā gandhā surabhī sampavanti;</span><br />
</p>
<p id="vv84c32p3">
<span class="m-text m-primary">Te sampavāyanti imaṁ vimānaṁ,</span><br />
</p>
<p id="vv84c32p4">
<span class="m-text m-primary">Divā ca ratto ca tamaṁ nihantvā.</span><br />
</p>
<p id="vv84c33p1">
<span class="m-text m-primary">Imesañca kho vassasataccayena,</span><br />
</p>
<p id="vv84c33p2">
<span class="m-text m-primary">Sipāṭikā phalati ekamekā;</span><br />
</p>
<p id="vv84c33p3">
<span class="m-text m-primary">Mānussakaṁ vassasataṁ atītaṁ,</span><br />
</p>
<p id="vv84c33p4">
<span class="m-text m-primary">Yadagge kāyamhi idhūpapanno.</span><br />
</p>
<p id="vv84c34p1">
<span class="m-text m-primary">Disvānahaṁ vassasatāni pañca,</span><br />
</p>
<p id="vv84c34p2">
<span class="m-text m-primary">Asmiṁ vimāne ṭhatvāna tātā;</span><br />
</p>
<p id="vv84c34p3">
<span class="m-text m-primary">Āyukkhayā puññakkhayā cavissaṁ,</span><br />
</p>
<p id="vv84c34p4">
<span class="m-text m-primary">Teneva sokena pamucchitosmī”ti.</span><br />
</p>
<p id="vv84c35p1">
<span class="m-text m-primary">“Kathaṁ nu soceyya tathāvidho so,</span><br />
</p>
<p id="vv84c35p2">
<span class="m-text m-primary">Laddhā vimānaṁ atulaṁ cirāya;</span><br />
</p>
<p id="vv84c35p3">
<span class="m-text m-primary">Ye cāpi kho ittaramupapannā,</span><br />
</p>
<p id="vv84c35p4">
<span class="m-text m-primary">Te nūna soceyyuṁ parittapuññā”ti.</span><br />
</p>
<p id="vv84c36p1">
<span class="m-text m-primary">“Anucchaviṁ ovadiyañca me taṁ,</span><br />
</p>
<p id="vv84c36p2">
<span class="m-text m-primary">Yaṁ maṁ tumhe peyyavācaṁ vadetha;</span><br />
</p>
<p id="vv84c36p3">
<span class="m-text m-primary">Tumhe ca kho tātā mayānuguttā,</span><br />
</p>
<p id="vv84c36p4">
<span class="m-text m-primary">Yenicchakaṁ tena paletha sotthin”ti.</span><br />
</p>
<p id="vv84c37p1">
<span class="m-text m-primary">“Gantvā mayaṁ sindhusovīrabhūmiṁ,</span><br />
</p>
<p id="vv84c37p2">
<span class="m-text m-primary">Dhanatthikā uddayaṁ patthayānā;</span><br />
</p>
<p id="vv84c37p3">
<span class="m-text m-primary">Yathāpayogā paripuṇṇacāgā,</span><br />
</p>
<p id="vv84c37p4">
<span class="m-text m-primary">Kāhāma serīsamahaṁ uḷāran”ti.</span><br />
</p>
<p id="vv84c38p1">
<span class="m-text m-primary">“Mā ceva serīsamahaṁ akattha,</span><br />
</p>
<p id="vv84c38p2">
<span class="m-text m-primary">Sabbañca vo bhavissati yaṁ vadetha;</span><br />
</p>
<p id="vv84c38p3">
<span class="m-text m-primary">Pāpāni kammāni vivajjayātha,</span><br />
</p>
<p id="vv84c38p4">
<span class="m-text m-primary">Dhammānuyogañca adhiṭṭhahātha.</span><br />
</p>
<p id="vv84c39p1">
<span class="m-text m-primary">Upāsako atthi imamhi saṅghe,</span><br />
</p>
<p id="vv84c39p2">
<span class="m-text m-primary">Bahussuto sīlavatūpapanno;</span><br />
</p>
<p id="vv84c39p3">
<span class="m-text m-primary">Saddho ca cāgī ca supesalo ca,</span><br />
</p>
<p id="vv84c39p4">
<span class="m-text m-primary">Vicakkhaṇo santusito mutīmā.</span><br />
</p>
<p id="vv84c40p1">
<span class="m-text m-primary">Sañjānamāno na musā bhaṇeyya,</span><br />
</p>
<p id="vv84c40p2">
<span class="m-text m-primary">Parūpaghātāya na cetayeyya;</span><br />
</p>
<p id="vv84c40p3">
<span class="m-text m-primary">Vebhūtikaṁ pesuṇaṁ no kareyya,</span><br />
</p>
<p id="vv84c40p4">
<span class="m-text m-primary">Saṇhañca vācaṁ sakhilaṁ bhaṇeyya.</span><br />
</p>
<p id="vv84c41p1">
<span class="m-text m-primary">Sagāravo sappatisso vinīto,</span><br />
</p>
<p id="vv84c41p2">
<span class="m-text m-primary">Apāpako adhisīle visuddho;</span><br />
</p>
<p id="vv84c41p3">
<span class="m-text m-primary">So mātaraṁ pitarañcāpi jantu,</span><br />
</p>
<p id="vv84c41p4">
<span class="m-text m-primary">Dhammena poseti ariyavutti.</span><br />
</p>
<p id="vv84c42p1">
<span class="m-text m-primary">Maññe so mātāpitūnaṁ kāraṇā,</span><br />
</p>
<p id="vv84c42p2">
<span class="m-text m-primary">Bhogāni pariyesati na attahetu;</span><br />
</p>
<p id="vv84c42p3">
<span class="m-text m-primary">Mātāpitūnañca yo accayena,</span><br />
</p>
<p id="vv84c42p4">
<span class="m-text m-primary">Nekkhammapoṇo carissati brahmacariyaṁ.</span><br />
</p>
<p id="vv84c43p1">
<span class="m-text m-primary">Ujū avaṅko asaṭho amāyo,</span><br />
</p>
<p id="vv84c43p2">
<span class="m-text m-primary">Na lesakappena ca vohareyya;</span><br />
</p>
<p id="vv84c43p3">
<span class="m-text m-primary">So tādiso sukatakammakārī,</span><br />
</p>
<p id="vv84c43p4">
<span class="m-text m-primary">Dhamme ṭhito kinti labhetha dukkhaṁ.</span><br />
</p>
<p id="vv84c44p1">
<span class="m-text m-primary">Taṁ kāraṇā pātukatomhi attanā,</span><br />
</p>
<p id="vv84c44p2">
<span class="m-text m-primary">Tasmā dhammaṁ passatha vāṇijāse;</span><br />
</p>
<p id="vv84c44p3">
<span class="m-text m-primary">Aññatra teniha bhasmī bhavetha,</span><br />
</p>
<p id="vv84c44p4">
<span class="m-text m-primary">Andhākulā vippanaṭṭhā araññe;</span><br />
</p>
<p id="vv84c44p5">
<span class="m-text m-primary">Taṁ khippamānena lahuṁ parena,</span><br />
</p>
<p id="vv84c44p6">
<span class="m-text m-primary">Sukho have sappurisena saṅgamo”ti.</span><br />
</p>
<p id="vv84c45p1">
<span class="m-text m-primary">“Kiṁ nāma so kiñca karoti kammaṁ,</span><br />
</p>
<p id="vv84c45p2">
<span class="m-text m-primary">Kiṁ nāmadheyyaṁ kiṁ pana tassa gottaṁ;</span><br />
</p>
<p id="vv84c45p3">
<span class="m-text m-primary">Mayampi naṁ daṭṭhukāmamha yakkha,</span><br />
</p>
<p id="vv84c45p4">
<span class="m-text m-primary">Yassānukampāya idhāgatosi;</span><br />
</p>
<p id="vv84c45p5">
<span class="m-text m-primary">Lābhā hi tassa yassa tuvaṁ pihesī”ti.</span><br />
</p>
<p id="vv84c46p1">
<span class="m-text m-primary">“Yo kappako sambhavanāmadheyyo,</span><br />
</p>
<p id="vv84c46p2">
<span class="m-text m-primary">Upāsako kocchaphalūpajīvī;</span><br />
</p>
<p id="vv84c46p3">
<span class="m-text m-primary">Jānātha naṁ tumhākaṁ pesiyo so,</span><br />
</p>
<p id="vv84c46p4">
<span class="m-text m-primary">Mā kho naṁ hīḷittha supesalo so”ti.</span><br />
</p>
<p id="vv84c47p1">
<span class="m-text m-primary">“Jānāmase yaṁ tvaṁ pavadesi yakkha,</span><br />
</p>
<p id="vv84c47p2">
<span class="m-text m-primary">Na kho naṁ jānāma sa edisoti;</span><br />
</p>
<p id="vv84c47p3">
<span class="m-text m-primary">Mayampi naṁ pūjayissāma yakkha,</span><br />
</p>
<p id="vv84c47p4">
<span class="m-text m-primary">Sutvāna tuyhaṁ vacanaṁ uḷāran”ti.</span><br />
</p>
<p id="vv84c48p1">
<span class="m-text m-primary">“Ye keci imasmiṁ satthe manussā,</span><br />
</p>
<p id="vv84c48p2">
<span class="m-text m-primary">Daharā mahantā athavāpi majjhimā;</span><br />
</p>
<p id="vv84c48p3">
<span class="m-text m-primary">Sabbeva te ālambantu vimānaṁ,</span><br />
</p>
<p id="vv84c48p4">
<span class="m-text m-primary">Passantu puññānaṁ phalaṁ kadariyā”ti.</span><br />
</p>
<p id="vv84c49p1">
<span class="m-text m-primary">Te tattha sabbeva “ahaṁ pure”ti,</span><br />
</p>
<p id="vv84c49p2">
<span class="m-text m-primary">Taṁ kappakaṁ tattha purakkhatvā;</span><br />
</p>
<p id="vv84c49p3">
<span class="m-text m-primary">Sabbeva te ālambiṁsu vimānaṁ,</span><br />
</p>
<p id="vv84c49p4">
<span class="m-text m-primary">Masakkasāraṁ viya vāsavassa.</span><br />
</p>
<p id="vv84c50p1">
<span class="m-text m-primary">Te tattha sabbeva “ahaṁ pure”ti,</span><br />
</p>
<p id="vv84c50p2">
<span class="m-text m-primary">Upāsakattaṁ paṭivedayiṁsu;</span><br />
</p>
<p id="vv84c50p3">
<span class="m-text m-primary">Pāṇātipātā viratā ahesuṁ,</span><br />
</p>
<p id="vv84c50p4">
<span class="m-text m-primary">Loke adinnaṁ parivajjayiṁsu;</span><br />
</p>
<p id="vv84c50p5">
<span class="m-text m-primary">Amajjapā no ca musā bhaṇiṁsu,</span><br />
</p>
<p id="vv84c50p6">
<span class="m-text m-primary">Sakena dārena ca ahesuṁ tuṭṭhā.</span><br />
</p>
<p id="vv84c51p1">
<span class="m-text m-primary">Te tattha sabbeva “ahaṁ pure”ti,</span><br />
</p>
<p id="vv84c51p2">
<span class="m-text m-primary">Upāsakattaṁ paṭivedayitvā;</span><br />
</p>
<p id="vv84c51p3">
<span class="m-text m-primary">Pakkāmi sattho anumodamāno,</span><br />
</p>
<p id="vv84c51p4">
<span class="m-text m-primary">Yakkhiddhiyā anumato punappunaṁ.</span><br />
</p>
<p id="vv84c52p1">
<span class="m-text m-primary">Gantvāna te sindhusovīrabhūmiṁ,</span><br />
</p>
<p id="vv84c52p2">
<span class="m-text m-primary">Dhanatthikā uddayaṁ patthayānā;</span><br />
</p>
<p id="vv84c52p3">
<span class="m-text m-primary">Yathāpayogā paripuṇṇalābhā,</span><br />
</p>
<p id="vv84c52p4">
<span class="m-text m-primary">Paccāgamuṁ pāṭaliputtamakkhataṁ.</span><br />
</p>
<p id="vv84c53p1">
<span class="m-text m-primary">Gantvāna te saṅgharaṁ sotthivanto,</span><br />
</p>
<p id="vv84c53p2">
<span class="m-text m-primary">Puttehi dārehi samaṅgibhūtā;</span><br />
</p>
<p id="vv84c53p3">
<span class="m-text m-primary">Ānandī vittā sumanā patītā,</span><br />
</p>
<p id="vv84c53p4">
<span class="m-text m-primary">Akaṁsu serīsamahaṁ uḷāraṁ;</span><br />
</p>
<p id="vv84c53p5">
<span class="m-text m-primary">Serīsakaṁ te pariveṇaṁ māpayiṁsu.</span><br />
</p>
<p id="vv84c54p1">
<span class="m-text m-primary">Etādisā sappurisāna sevanā,</span><br />
</p>
<p id="vv84c54p2">
<span class="m-text m-primary">Mahatthikā dhammaguṇāna sevanā;</span><br />
</p>
<p id="vv84c54p3">
<span class="m-text m-primary">Ekassa atthāya upāsakassa,</span><br />
</p>
<p id="vv84c54p4">
<span class="m-text m-primary">Sabbeva sattā sukhitā ahesunti.</span><br />
</p>
<p id="vv84c55p1">
<span class="m-text m-primary">Serīsakavimānaṁ dasamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>