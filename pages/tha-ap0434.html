<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-ap0434.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/tha-ap0433.html">Previous</a></div>
<div class="m-col-t-6 m-text-right">
<a href="https://www.theravadan.org/pages/tha-ap0435.html">Next</a></div>
</div>
<p id="tha-ap434c0p2">
<span class="pali m-text">Ekavihārivagga</span><br />
</p>
<section id="ekasankhiyattheraapadana">
<span id="tha-ap434c0p3"></span><h2><span class="pali m-text">2. Ekasaṅkhiyattheraapadāna</span></h2>
<p id="tha-ap434c1p1">
<span class="pali m-text">“Vipassino bhagavato,</span><br />
</p>
<p id="tha-ap434c1p2">
<span class="pali m-text">mahābodhimaho ahu;</span><br />
</p>
<p id="tha-ap434c1p3">
<span class="pali m-text">Mahājanā samāgamma,</span><br />
</p>
<p id="tha-ap434c1p4">
<span class="pali m-text">pūjenti bodhimuttamaṁ.</span><br />
</p>
<p id="tha-ap434c2p1">
<span class="pali m-text">Na hi taṁ orakaṁ maññe,</span><br />
</p>
<p id="tha-ap434c2p2">
<span class="pali m-text">buddhaseṭṭho bhavissati;</span><br />
</p>
<p id="tha-ap434c2p3">
<span class="pali m-text">Yassāyaṁ īdisā bodhi,</span><br />
</p>
<p id="tha-ap434c2p4">
<span class="pali m-text">pūjanīyā ca satthuno.</span><br />
</p>
<p id="tha-ap434c3p1">
<span class="pali m-text">Tato saṅkhaṁ gahetvāna,</span><br />
</p>
<p id="tha-ap434c3p2">
<span class="pali m-text">bodhirukkhamupaṭṭhahiṁ;</span><br />
</p>
<p id="tha-ap434c3p3">
<span class="pali m-text">Dhamanto sabbadivasaṁ,</span><br />
</p>
<p id="tha-ap434c3p4">
<span class="pali m-text">avandiṁ bodhimuttamaṁ.</span><br />
</p>
<p id="tha-ap434c4p1">
<span class="pali m-text">Āsannake kataṁ kammaṁ,</span><br />
</p>
<p id="tha-ap434c4p2">
<span class="pali m-text">devalokaṁ apāpayī;</span><br />
</p>
<p id="tha-ap434c4p3">
<span class="pali m-text">Kaḷevaraṁ me patitaṁ,</span><br />
</p>
<p id="tha-ap434c4p4">
<span class="pali m-text">devaloke ramāmahaṁ.</span><br />
</p>
<p id="tha-ap434c5p1">
<span class="pali m-text">Saṭṭhituriyasahassāni,</span><br />
</p>
<p id="tha-ap434c5p2">
<span class="pali m-text">tuṭṭhahaṭṭhā pamoditā;</span><br />
</p>
<p id="tha-ap434c5p3">
<span class="pali m-text">Sadā mayhaṁ upaṭṭhanti,</span><br />
</p>
<p id="tha-ap434c5p4">
<span class="pali m-text">buddhapūjāyidaṁ phalaṁ.</span><br />
</p>
<p id="tha-ap434c6p1">
<span class="pali m-text">Ekasattatime kappe,</span><br />
</p>
<p id="tha-ap434c6p2">
<span class="pali m-text">rājā āsiṁ sudassano;</span><br />
</p>
<p id="tha-ap434c6p3">
<span class="pali m-text">Cāturanto vijitāvī,</span><br />
</p>
<p id="tha-ap434c6p4">
<span class="pali m-text">jambumaṇḍassa issaro.</span><br />
</p>
<p id="tha-ap434c7p1">
<span class="pali m-text">Tato aṅgasatā turiyā,</span><br />
</p>
<p id="tha-ap434c7p2">
<span class="pali m-text">parivārenti maṁ sadā;</span><br />
</p>
<p id="tha-ap434c7p3">
<span class="pali m-text">Anubhomi sakaṁ kammaṁ,</span><br />
</p>
<p id="tha-ap434c7p4">
<span class="pali m-text">upaṭṭhānassidaṁ phalaṁ.</span><br />
</p>
<p id="tha-ap434c8p1">
<span class="pali m-text">Yaṁ yaṁ yonupapajjāmi,</span><br />
</p>
<p id="tha-ap434c8p2">
<span class="pali m-text">devattaṁ atha mānusaṁ;</span><br />
</p>
<p id="tha-ap434c8p3">
<span class="pali m-text">Mātukucchigatassāpi,</span><br />
</p>
<p id="tha-ap434c8p4">
<span class="pali m-text">vajjare bheriyo sadā.</span><br />
</p>
<p id="tha-ap434c9p1">
<span class="pali m-text">Upaṭṭhitvāna sambuddhaṁ,</span><br />
</p>
<p id="tha-ap434c9p2">
<span class="pali m-text">anubhutvāna sampadā;</span><br />
</p>
<p id="tha-ap434c9p3">
<span class="pali m-text">Sivaṁ sukhemaṁ amataṁ,</span><br />
</p>
<p id="tha-ap434c9p4">
<span class="pali m-text">pattomhi acalaṁ padaṁ.</span><br />
</p>
<p id="tha-ap434c10p1">
<span class="pali m-text">Ekanavutito kappe,</span><br />
</p>
<p id="tha-ap434c10p2">
<span class="pali m-text">yaṁ kammamakariṁ tadā;</span><br />
</p>
<p id="tha-ap434c10p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap434c10p4">
<span class="pali m-text">buddhapūjāyidaṁ phalaṁ.</span><br />
</p>
<p id="tha-ap434c11p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap434c11p2">
<span class="pali m-text">…pe…</span><br />
</p>
<p id="tha-ap434c11p3">
<span class="pali m-text">viharāmi anāsavo.</span><br />
</p>
<p id="tha-ap434c12p1">
<span class="pali m-text">Svāgataṁ vata me āsi,</span><br />
</p>
<p id="tha-ap434c12p2">
<span class="pali m-text">…pe…</span><br />
</p>
<p id="tha-ap434c12p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap434c13p1">
<span class="pali m-text">Paṭisambhidā catasso,</span><br />
</p>
<p id="tha-ap434c13p2">
<span class="pali m-text">…pe…</span><br />
</p>
<p id="tha-ap434c13p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap434c14p1">
<span class="pali m-text">Itthaṁ sudaṁ āyasmā ekasaṅkhiyo thero imā gāthāyo abhāsitthāti.</span><br />
</p>
<p id="tha-ap434c15p1">
<span class="pali m-text">Ekasaṅkhiyattherassāpadānaṁ dutiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/tha-ap0433.html">Previous</a></div>
<div class="m-col-t-6 m-text-right">
<a href="https://www.theravadan.org/pages/tha-ap0435.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>