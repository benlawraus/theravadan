<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pvy00tz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://theravadan.org/pages/pvy00tz.html" />
  <meta property="og:description" content="Ubbarivagga 11. Suttapetavatthu “Ahaṁ pure pabbajitassa bhikkhuno, Suttaṁ adāsiṁ upasaṅkamma yācitā; Tassa vipāko vipulaphalūpalabbhati, Bahukā ca me uppajjare vatthakoṭiyo. Pupphābhikiṇṇaṁ ramitaṁ vimānaṁ, Anekacittaṁ naranārisevitaṁ; Sāhaṁ bhuñjāmi ca pārupāmi ca, Pahūtavittā na ca tāva khīyati. Tasseva kammassa vipākamanvayā, Sukhañca sātañca idhūpalabbhati; Sāhaṁ gantvā punadeva mānusaṁ, Kāhāmi puññāni nayayyaputta …" />
  <meta name="twitter:description" content="Ubbarivagga 11. Suttapetavatthu “Ahaṁ pure pabbajitassa bhikkhuno, Suttaṁ adāsiṁ upasaṅkamma yācitā; Tassa vipāko vipulaphalūpalabbhati, Bahukā ca me uppajjare vatthakoṭiyo. Pupphābhikiṇṇaṁ ramitaṁ vimānaṁ, Anekacittaṁ naranārisevitaṁ; Sāhaṁ bhuñjāmi ca pārupāmi ca, Pahūtavittā na ca tāva khīyati. Tasseva kammassa vipākamanvayā, Sukhañca sātañca idhūpalabbhati; Sāhaṁ gantvā punadeva mānusaṁ, Kāhāmi puññāni nayayyaputta …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="ubbarivagga">
<h2><a href="#ubbarivagga">Ubbarivagga</a></h2>
<section id="suttapetavatthu">
<h3><a href="#suttapetavatthu">11. Suttapetavatthu</a></h3>
<p id="pv23c1p1">
<span class="m-text m-primary">“Ahaṁ pure pabbajitassa bhikkhuno,</span><br />
</p>
<p id="pv23c1p2">
<span class="m-text m-primary">Suttaṁ adāsiṁ upasaṅkamma yācitā;</span><br />
</p>
<p id="pv23c1p3">
<span class="m-text m-primary">Tassa vipāko vipulaphalūpalabbhati,</span><br />
</p>
<p id="pv23c1p4">
<span class="m-text m-primary">Bahukā ca me uppajjare vatthakoṭiyo.</span><br />
</p>
<p id="pv23c2p1">
<span class="m-text m-primary">Pupphābhikiṇṇaṁ ramitaṁ vimānaṁ,</span><br />
</p>
<p id="pv23c2p2">
<span class="m-text m-primary">Anekacittaṁ naranārisevitaṁ;</span><br />
</p>
<p id="pv23c2p3">
<span class="m-text m-primary">Sāhaṁ bhuñjāmi ca pārupāmi ca,</span><br />
</p>
<p id="pv23c2p4">
<span class="m-text m-primary">Pahūtavittā na ca tāva khīyati.</span><br />
</p>
<p id="pv23c3p1">
<span class="m-text m-primary">Tasseva kammassa vipākamanvayā,</span><br />
</p>
<p id="pv23c3p2">
<span class="m-text m-primary">Sukhañca sātañca idhūpalabbhati;</span><br />
</p>
<p id="pv23c3p3">
<span class="m-text m-primary">Sāhaṁ gantvā punadeva mānusaṁ,</span><br />
</p>
<p id="pv23c3p4">
<span class="m-text m-primary">Kāhāmi puññāni nayayyaputta man”ti.</span><br />
</p>
<p id="pv23c4p1">
<span class="m-text m-primary">“Satta tuvaṁ vassasatā idhāgatā,</span><br />
</p>
<p id="pv23c4p2">
<span class="m-text m-primary">Jiṇṇā ca vuḍḍhā ca tahiṁ bhavissasi;</span><br />
</p>
<p id="pv23c4p3">
<span class="m-text m-primary">Sabbeva te kālakatā ca ñātakā,</span><br />
</p>
<p id="pv23c4p4">
<span class="m-text m-primary">Kiṁ tattha gantvāna ito karissasī”ti.</span><br />
</p>
<p id="pv23c5p1">
<span class="m-text m-primary">“Satteva vassāni idhāgatāya me,</span><br />
</p>
<p id="pv23c5p2">
<span class="m-text m-primary">Dibbañca sukhañca samappitāya;</span><br />
</p>
<p id="pv23c5p3">
<span class="m-text m-primary">Sāhaṁ gantvāna punadeva mānusaṁ,</span><br />
</p>
<p id="pv23c5p4">
<span class="m-text m-primary">Kāhāmi puññāni nayayyaputta man”ti.</span><br />
</p>
<p id="pv23c6p1">
<span class="m-text m-primary">So taṁ gahetvāna pasayha bāhāyaṁ,</span><br />
</p>
<p id="pv23c6p2">
<span class="m-text m-primary">Paccānayitvāna theriṁ sudubbalaṁ;</span><br />
</p>
<p id="pv23c6p3">
<span class="m-text m-primary">“Vajjesi aññampi janaṁ idhāgataṁ,</span><br />
</p>
<p id="pv23c6p4">
<span class="m-text m-primary">‘Karotha puññāni sukhūpalabbhati’.</span><br />
</p>
<p id="pv23c7p1">
<span class="m-text m-primary">Diṭṭhā mayā akatena sādhunā,</span><br />
</p>
<p id="pv23c7p2">
<span class="m-text m-primary">Petā vihaññanti tatheva manussā;</span><br />
</p>
<p id="pv23c7p3">
<span class="m-text m-primary">Kammañca katvā sukhavedanīyaṁ,</span><br />
</p>
<p id="pv23c7p4">
<span class="m-text m-primary">Devā manussā ca sukhe ṭhitā pajā”ti.</span><br />
</p>
<p id="pv23c8p1">
<span class="m-text m-primary">Suttapetavatthu ekādasamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>