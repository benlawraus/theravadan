<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv17 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy00kp00bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy00kp00bz.html" />
  <meta property="og:description" content="Mahāpaṇṇāsaka Sattarasamavagga Navattabbaṁbuddhassadinnaṁmahapphalantikathā Na vattabbaṁ— “buddhassa dinnaṁ mahapphalan”ti? Āmantā. Nanu bhagavā dvipadānaṁ aggo, dvipadānaṁ seṭṭho, dvipadānaṁ pamokkho, dvipadānaṁ uttamo, dvipadānaṁ pavaro asamo asamasamo appaṭisamo appaṭibhāgo appaṭipuggaloti? Āmantā. Hañci bhagavā dvipadānaṁ aggo, dvipadānaṁ seṭṭho, dvipadānaṁ pamokkho, dvipadānaṁ uttamo, dvipadānaṁ pavaro asamo asamasamo …" />
  <meta name="twitter:description" content="Mahāpaṇṇāsaka Sattarasamavagga Navattabbaṁbuddhassadinnaṁmahapphalantikathā Na vattabbaṁ— “buddhassa dinnaṁ mahapphalan”ti? Āmantā. Nanu bhagavā dvipadānaṁ aggo, dvipadānaṁ seṭṭho, dvipadānaṁ pamokkho, dvipadānaṁ uttamo, dvipadānaṁ pavaro asamo asamasamo appaṭisamo appaṭibhāgo appaṭipuggaloti? Āmantā. Hañci bhagavā dvipadānaṁ aggo, dvipadānaṁ seṭṭho, dvipadānaṁ pamokkho, dvipadānaṁ uttamo, dvipadānaṁ pavaro asamo asamasamo …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv17-index.html">kv17</a> &raquo;
          </span>
          Kathāvatthu
        </h1>
<!-- content -->
<p id="kv17p10c0p2">
<span class="m-text m-primary">Mahāpaṇṇāsaka</span><br />
</p>
<p id="kv17p10c0p3">
<span class="m-text m-primary">Sattarasamavagga</span><br />
</p>
<p id="kv17p10c0p4">
<span class="m-text m-primary">Navattabbaṁbuddhassadinnaṁmahapphalantikathā</span><br />
</p>
<p id="kv17p10c1p1">
<span class="m-text m-primary">Na vattabbaṁ—</span><br />
</p>
<p id="kv17p10c1p2">
<span class="m-text m-primary">“buddhassa dinnaṁ mahapphalan”ti?</span><br />
</p>
<p id="kv17p10c1p3">
<span class="m-text m-primary">Āmantā.</span><br />
</p>
<p id="kv17p10c1p4">
<span class="m-text m-primary">Nanu bhagavā dvipadānaṁ aggo, dvipadānaṁ seṭṭho, dvipadānaṁ pamokkho, dvipadānaṁ uttamo, dvipadānaṁ pavaro asamo asamasamo appaṭisamo appaṭibhāgo appaṭipuggaloti?</span><br />
</p>
<p id="kv17p10c1p5">
<span class="m-text m-primary">Āmantā.</span><br />
</p>
<p id="kv17p10c1p6">
<span class="m-text m-primary">Hañci bhagavā dvipadānaṁ aggo, dvipadānaṁ seṭṭho, dvipadānaṁ pamokkho, dvipadānaṁ uttamo, dvipadānaṁ pavaro asamo asamasamo appaṭisamo appaṭibhāgo appaṭipuggalo, tena vata re vattabbe—</span><br />
</p>
<p id="kv17p10c1p7">
<span class="m-text m-primary">“buddhassa dinnaṁ mahapphalan”ti.</span><br />
</p>
<p id="kv17p10c2p1">
<span class="m-text m-primary">Na vattabbaṁ—</span><br />
</p>
<p id="kv17p10c2p2">
<span class="m-text m-primary">“buddhassa dinnaṁ mahapphalan”ti?</span><br />
</p>
<p id="kv17p10c2p3">
<span class="m-text m-primary">Āmantā.</span><br />
</p>
<p id="kv17p10c2p4">
<span class="m-text m-primary">Atthi koci buddhena samasamo—</span><br />
</p>
<p id="kv17p10c2p5">
<span class="m-text m-primary">sīlena samādhinā paññāyāti?</span><br />
</p>
<p id="kv17p10c2p6">
<span class="m-text m-primary">Natthi.</span><br />
</p>
<p id="kv17p10c2p7">
<span class="m-text m-primary">Hañci natthi koci buddhena samasamo—</span><br />
</p>
<p id="kv17p10c2p8">
<span class="m-text m-primary">sīlena samādhinā paññāya, tena vata re vattabbe—</span><br />
</p>
<p id="kv17p10c2p9">
<span class="m-text m-primary">“buddhassa dinnaṁ mahapphalan”ti.</span><br />
</p>
<p id="kv17p10c3p1">
<span class="m-text m-primary">Na vattabbaṁ—</span><br />
</p>
<p id="kv17p10c3p2">
<span class="m-text m-primary">“buddhassa dinnaṁ mahapphalan”ti?</span><br />
</p>
<p id="kv17p10c3p3">
<span class="m-text m-primary">Āmantā.</span><br />
</p>
<p id="kv17p10c3p4">
<span class="m-text m-primary">Nanu vuttaṁ bhagavatā—</span><br />
</p>
<p id="kv17p10c4p1">
<span class="m-text m-primary">“Nayimasmiṁ vā loke parasmiṁ vā pana,</span><br />
</p>
<p id="kv17p10c4p2">
<span class="m-text m-primary">Buddhena seṭṭho ca samo ca vijjati;</span><br />
</p>
<p id="kv17p10c4p3">
<span class="m-text m-primary">Yamāhuneyyānaṁ aggataṁ gato,</span><br />
</p>
<p id="kv17p10c4p4">
<span class="m-text m-primary">Puññatthikānaṁ vipulapphalesinan”ti.</span><br />
</p>
<p id="kv17p10c5p1">
<span class="m-text m-primary">Attheva suttantoti?</span><br />
</p>
<p id="kv17p10c5p2">
<span class="m-text m-primary">Āmantā.</span><br />
</p>
<p id="kv17p10c5p3">
<span class="m-text m-primary">Tena hi buddhassa dinnaṁ mahapphalanti.</span><br />
</p>
<p id="kv17p10c5p4">
<span class="m-text m-primary">Na vattabbaṁ buddhassa dinnaṁ mahapphalantikathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>