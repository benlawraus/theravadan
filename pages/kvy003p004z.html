<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv3 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy003p004z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy003p004z.html" />
  <meta property="og:description" content="Mahāpaṇṇāsaka Tatiyavagga Vimuccamānakathā Vimuttaṁ vimuccamānanti? Āmantā. Ekadesaṁ vimuttaṁ, ekadesaṁ avimuttanti? Na hevaṁ vattabbe …pe…. Ekadesaṁ vimuttaṁ, ekadesaṁ avimuttanti? Āmantā. Ekadesaṁ sotāpanno, ekadesaṁ na sotāpanno, ekadesaṁ sotāpattiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ sattakkhattuparamo kolaṅkolo ekabījī buddhe aveccappasādena samannāgato dhamme …" />
  <meta name="twitter:description" content="Mahāpaṇṇāsaka Tatiyavagga Vimuccamānakathā Vimuttaṁ vimuccamānanti? Āmantā. Ekadesaṁ vimuttaṁ, ekadesaṁ avimuttanti? Na hevaṁ vattabbe …pe…. Ekadesaṁ vimuttaṁ, ekadesaṁ avimuttanti? Āmantā. Ekadesaṁ sotāpanno, ekadesaṁ na sotāpanno, ekadesaṁ sotāpattiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ sattakkhattuparamo kolaṅkolo ekabījī buddhe aveccappasādena samannāgato dhamme …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv3-index.html">kv3</a> &raquo;
          </span>
          Kathāvatthu
        </h1>
<!-- content -->
<p id="kv3p4c0p2">
<span class="pali m-text">Mahāpaṇṇāsaka</span><br />
</p>
<p id="kv3p4c0p3">
<span class="pali m-text">Tatiyavagga</span><br />
</p>
<section id="vimuccamanakatha">
<span id="kv3p4c0p4"></span><h2><span class="pali m-text">Vimuccamānakathā</span></h2>
<p id="kv3p4c1p1">
<span class="pali m-text">Vimuttaṁ vimuccamānanti?</span><br />
</p>
<p id="kv3p4c1p2">
<span class="pali m-text">Āmantā.</span><br />
</p>
<p id="kv3p4c1p3">
<span class="pali m-text">Ekadesaṁ vimuttaṁ, ekadesaṁ avimuttanti?</span><br />
</p>
<p id="kv3p4c1p4">
<span class="pali m-text">Na hevaṁ vattabbe …pe….</span><br />
</p>
<p id="kv3p4c2p1">
<span class="pali m-text">Ekadesaṁ vimuttaṁ, ekadesaṁ avimuttanti?</span><br />
</p>
<p id="kv3p4c2p2">
<span class="pali m-text">Āmantā.</span><br />
</p>
<p id="kv3p4c2p3">
<span class="pali m-text">Ekadesaṁ sotāpanno, ekadesaṁ na sotāpanno, ekadesaṁ sotāpattiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ sattakkhattuparamo kolaṅkolo ekabījī buddhe aveccappasādena samannāgato dhamme …pe… saṅghe …pe… ariyakantehi sīlehi samannāgato, ekadesaṁ ariyakantehi sīlehi na samannāgatoti?</span><br />
</p>
<p id="kv3p4c2p4">
<span class="pali m-text">Na hevaṁ vattabbe …pe….</span><br />
</p>
<p id="kv3p4c3p1">
<span class="pali m-text">Ekadesaṁ vimuttaṁ, ekadesaṁ avimuttanti?</span><br />
</p>
<p id="kv3p4c3p2">
<span class="pali m-text">Āmantā.</span><br />
</p>
<p id="kv3p4c3p3">
<span class="pali m-text">Ekadesaṁ sakadāgāmī, ekadesaṁ na sakadāgāmī, ekadesaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharatīti?</span><br />
</p>
<p id="kv3p4c3p4">
<span class="pali m-text">Na hevaṁ vattabbe …pe….</span><br />
</p>
<p id="kv3p4c4p1">
<span class="pali m-text">Ekadesaṁ vimuttaṁ, ekadesaṁ avimuttanti?</span><br />
</p>
<p id="kv3p4c4p2">
<span class="pali m-text">Āmantā.</span><br />
</p>
<p id="kv3p4c4p3">
<span class="pali m-text">Ekadesaṁ anāgāmī, ekadesaṁ na anāgāmī, ekadesaṁ anāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṁsotoakaniṭṭhagāmī, ekadesaṁ na uddhaṁsotoakaniṭṭhagāmīti?</span><br />
</p>
<p id="kv3p4c4p4">
<span class="pali m-text">Na hevaṁ vattabbe …pe….</span><br />
</p>
<p id="kv3p4c5p1">
<span class="pali m-text">Ekadesaṁ vimuttaṁ, ekadesaṁ avimuttanti?</span><br />
</p>
<p id="kv3p4c5p2">
<span class="pali m-text">Āmantā.</span><br />
</p>
<p id="kv3p4c5p3">
<span class="pali m-text">Ekadesaṁ arahā ekadesaṁ na arahā, ekadesaṁ arahattappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ vītarāgo vītadoso vītamoho …pe… ekadesaṁ sacchikātabbaṁ sacchikataṁ, ekadesaṁ sacchikātabbaṁ na sacchikatanti?</span><br />
</p>
<p id="kv3p4c5p4">
<span class="pali m-text">Na hevaṁ vattabbe …pe….</span><br />
</p>
<p id="kv3p4c6p1">
<span class="pali m-text">Vimuttaṁ vimuccamānanti?</span><br />
</p>
<p id="kv3p4c6p2">
<span class="pali m-text">Āmantā.</span><br />
</p>
<p id="kv3p4c6p3">
<span class="pali m-text">Uppādakkhaṇe vimuttaṁ, bhaṅgakkhaṇe vimuccamānanti?</span><br />
</p>
<p id="kv3p4c6p4">
<span class="pali m-text">Na hevaṁ vattabbe …pe….</span><br />
</p>
<p id="kv3p4c7p1">
<span class="pali m-text">Na vattabbaṁ—</span><br />
</p>
<p id="kv3p4c7p2">
<span class="pali m-text">“vimuttaṁ vimuccamānan”ti?</span><br />
</p>
<p id="kv3p4c7p3">
<span class="pali m-text">Āmantā.</span><br />
</p>
<p id="kv3p4c7p4">
<span class="pali m-text">Nanu vuttaṁ bhagavatā—</span><br />
</p>
<p id="kv3p4c7p5">
<span class="pali m-text">“tassa evaṁ jānato evaṁ passato kāmāsavāpi cittaṁ vimuccati, bhavāsavāpi cittaṁ vimuccati, avijjāsavāpi cittaṁ vimuccatī”ti.</span><br />
</p>
<p id="kv3p4c7p6">
<span class="pali m-text">Attheva suttantoti?</span><br />
</p>
<p id="kv3p4c7p7">
<span class="pali m-text">Āmantā.</span><br />
</p>
<p id="kv3p4c7p8">
<span class="pali m-text">Tena hi vattabbaṁ—</span><br />
</p>
<p id="kv3p4c7p9">
<span class="pali m-text">“vimuttaṁ vimuccamānan”ti.</span><br />
</p>
<p id="kv3p4c8p1">
<span class="pali m-text">Vimuttaṁ vimuccamānanti?</span><br />
</p>
<p id="kv3p4c8p2">
<span class="pali m-text">Āmantā.</span><br />
</p>
<p id="kv3p4c8p3">
<span class="pali m-text">Nanu vuttaṁ bhagavatā—</span><br />
</p>
<p id="kv3p4c8p4">
<span class="pali m-text">“so evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmetī”ti.</span><br />
</p>
<p id="kv3p4c8p5">
<span class="pali m-text">Attheva suttantoti?</span><br />
</p>
<p id="kv3p4c8p6">
<span class="pali m-text">Āmantā.</span><br />
</p>
<p id="kv3p4c8p7">
<span class="pali m-text">Tena hi na vattabbaṁ—</span><br />
</p>
<p id="kv3p4c8p8">
<span class="pali m-text">“vimuttaṁ vimuccamānan”ti.</span><br />
</p>
<p id="kv3p4c9p1">
<span class="pali m-text">Atthi cittaṁ vimuccamānanti?</span><br />
</p>
<p id="kv3p4c9p2">
<span class="pali m-text">Āmantā.</span><br />
</p>
<p id="kv3p4c9p3">
<span class="pali m-text">Atthi cittaṁ rajjamānaṁ dussamānaṁ muyhamānaṁ kilissamānanti?</span><br />
</p>
<p id="kv3p4c9p4">
<span class="pali m-text">Na hevaṁ vattabbe …pe…</span><br />
</p>
<p id="kv3p4c9p5">
<span class="pali m-text">nanu rattañceva arattañca, duṭṭhañceva aduṭṭhañca, mūḷhañceva amūḷhañca, chinnañceva achinnañca, bhinnañceva abhinnañca, katañceva akatañcāti?</span><br />
</p>
<p id="kv3p4c9p6">
<span class="pali m-text">Āmantā.</span><br />
</p>
<p id="kv3p4c9p7">
<span class="pali m-text">Hañci rattañceva arattañca, duṭṭhañceva aduṭṭhañca, mūḷhañceva amūḷhañca, chinnañceva achinnañca, bhinnañceva abhinnañca, katañceva akatañca, no ca vata re vattabbe—</span><br />
</p>
<p id="kv3p4c9p8">
<span class="pali m-text">“atthi cittaṁ vimuccamānan”ti.</span><br />
</p>
<p id="kv3p4c9p9">
<span class="pali m-text">Vimuccamānakathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>