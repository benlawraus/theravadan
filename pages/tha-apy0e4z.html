<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0e4z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0e4z.html" />
  <meta property="og:description" content="Gandhodakavagga 8. Uttareyyadāyakattheraapadāna “Nagare haṁsavatiyā, ahosiṁ brāhmaṇo tadā; Ajjhāyako mantadharo, tiṇṇaṁ vedāna pāragū. Purakkhato sasissehi, jātimā ca susikkhito; Toyābhisecanatthāya, nagarā nikkhamiṁ tadā. Padumuttaro nāma jino, sabbadhammāna pāragū; Khīṇāsavasahassehi, pāvisī nagaraṁ jino. Sucārurūpaṁ disvāna, āneñjakāritaṁ viya; Parivutaṁ arahantehi, disvā cittaṁ pasādayiṁ. Sirasmiṁ añjaliṁ katvā, namassitvāna subbataṁ; Pasannacitto …" />
  <meta name="twitter:description" content="Gandhodakavagga 8. Uttareyyadāyakattheraapadāna “Nagare haṁsavatiyā, ahosiṁ brāhmaṇo tadā; Ajjhāyako mantadharo, tiṇṇaṁ vedāna pāragū. Purakkhato sasissehi, jātimā ca susikkhito; Toyābhisecanatthāya, nagarā nikkhamiṁ tadā. Padumuttaro nāma jino, sabbadhammāna pāragū; Khīṇāsavasahassehi, pāvisī nagaraṁ jino. Sucārurūpaṁ disvāna, āneñjakāritaṁ viya; Parivutaṁ arahantehi, disvā cittaṁ pasādayiṁ. Sirasmiṁ añjaliṁ katvā, namassitvāna subbataṁ; Pasannacitto …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<p id="tha-ap340c0p2">
<span class="pali m-text">Gandhodakavagga</span><br />
</p>
<section id="uttareyyadayakattheraapadana">
<span id="tha-ap340c0p3"></span><h2><span class="pali m-text">8. Uttareyyadāyakattheraapadāna</span></h2>
<p id="tha-ap340c1p1">
<span class="pali m-text">“Nagare haṁsavatiyā,</span><br />
</p>
<p id="tha-ap340c1p2">
<span class="pali m-text">ahosiṁ brāhmaṇo tadā;</span><br />
</p>
<p id="tha-ap340c1p3">
<span class="pali m-text">Ajjhāyako mantadharo,</span><br />
</p>
<p id="tha-ap340c1p4">
<span class="pali m-text">tiṇṇaṁ vedāna pāragū.</span><br />
</p>
<p id="tha-ap340c2p1">
<span class="pali m-text">Purakkhato sasissehi,</span><br />
</p>
<p id="tha-ap340c2p2">
<span class="pali m-text">jātimā ca susikkhito;</span><br />
</p>
<p id="tha-ap340c2p3">
<span class="pali m-text">Toyābhisecanatthāya,</span><br />
</p>
<p id="tha-ap340c2p4">
<span class="pali m-text">nagarā nikkhamiṁ tadā.</span><br />
</p>
<p id="tha-ap340c3p1">
<span class="pali m-text">Padumuttaro nāma jino,</span><br />
</p>
<p id="tha-ap340c3p2">
<span class="pali m-text">sabbadhammāna pāragū;</span><br />
</p>
<p id="tha-ap340c3p3">
<span class="pali m-text">Khīṇāsavasahassehi,</span><br />
</p>
<p id="tha-ap340c3p4">
<span class="pali m-text">pāvisī nagaraṁ jino.</span><br />
</p>
<p id="tha-ap340c4p1">
<span class="pali m-text">Sucārurūpaṁ disvāna,</span><br />
</p>
<p id="tha-ap340c4p2">
<span class="pali m-text">āneñjakāritaṁ viya;</span><br />
</p>
<p id="tha-ap340c4p3">
<span class="pali m-text">Parivutaṁ arahantehi,</span><br />
</p>
<p id="tha-ap340c4p4">
<span class="pali m-text">disvā cittaṁ pasādayiṁ.</span><br />
</p>
<p id="tha-ap340c5p1">
<span class="pali m-text">Sirasmiṁ añjaliṁ katvā,</span><br />
</p>
<p id="tha-ap340c5p2">
<span class="pali m-text">namassitvāna subbataṁ;</span><br />
</p>
<p id="tha-ap340c5p3">
<span class="pali m-text">Pasannacitto sumano,</span><br />
</p>
<p id="tha-ap340c5p4">
<span class="pali m-text">uttarīyamadāsahaṁ.</span><br />
</p>
<p id="tha-ap340c6p1">
<span class="pali m-text">Ubho hatthehi paggayha,</span><br />
</p>
<p id="tha-ap340c6p2">
<span class="pali m-text">sāṭakaṁ ukkhipiṁ ahaṁ;</span><br />
</p>
<p id="tha-ap340c6p3">
<span class="pali m-text">Yāvatā buddhaparisā,</span><br />
</p>
<p id="tha-ap340c6p4">
<span class="pali m-text">tāva chādesi sāṭako.</span><br />
</p>
<p id="tha-ap340c7p1">
<span class="pali m-text">Piṇḍacāraṁ carantassa,</span><br />
</p>
<p id="tha-ap340c7p2">
<span class="pali m-text">mahābhikkhugaṇādino;</span><br />
</p>
<p id="tha-ap340c7p3">
<span class="pali m-text">Chadaṁ karonto aṭṭhāsi,</span><br />
</p>
<p id="tha-ap340c7p4">
<span class="pali m-text">hāsayanto mamaṁ tadā.</span><br />
</p>
<p id="tha-ap340c8p1">
<span class="pali m-text">Gharato nikkhamantassa,</span><br />
</p>
<p id="tha-ap340c8p2">
<span class="pali m-text">sayambhū aggapuggalo;</span><br />
</p>
<p id="tha-ap340c8p3">
<span class="pali m-text">Vīthiyaṁva ṭhito satthā,</span><br />
</p>
<p id="tha-ap340c8p4">
<span class="pali m-text">akā me anumodanaṁ.</span><br />
</p>
<p id="tha-ap340c9p1">
<span class="pali m-text">Pasannacitto sumano,</span><br />
</p>
<p id="tha-ap340c9p2">
<span class="pali m-text">yo me adāsi sāṭakaṁ;</span><br />
</p>
<p id="tha-ap340c9p3">
<span class="pali m-text">Tamahaṁ kittayissāmi,</span><br />
</p>
<p id="tha-ap340c9p4">
<span class="pali m-text">suṇotha mama bhāsato.</span><br />
</p>
<p id="tha-ap340c10p1">
<span class="pali m-text">‘Tiṁsakappasahassāni,</span><br />
</p>
<p id="tha-ap340c10p2">
<span class="pali m-text">devaloke ramissati;</span><br />
</p>
<p id="tha-ap340c10p3">
<span class="pali m-text">Paññāsakkhattuṁ devindo,</span><br />
</p>
<p id="tha-ap340c10p4">
<span class="pali m-text">devarajjaṁ karissati.</span><br />
</p>
<p id="tha-ap340c11p1">
<span class="pali m-text">Devaloke vasantassa,</span><br />
</p>
<p id="tha-ap340c11p2">
<span class="pali m-text">puññakammasamaṅgino;</span><br />
</p>
<p id="tha-ap340c11p3">
<span class="pali m-text">Samantā yojanasataṁ,</span><br />
</p>
<p id="tha-ap340c11p4">
<span class="pali m-text">dussacchannaṁ bhavissati.</span><br />
</p>
<p id="tha-ap340c12p1">
<span class="pali m-text">Chattiṁsakkhattuṁ rājā ca,</span><br />
</p>
<p id="tha-ap340c12p2">
<span class="pali m-text">cakkavattī bhavissati;</span><br />
</p>
<p id="tha-ap340c12p3">
<span class="pali m-text">Padesarajjaṁ vipulaṁ,</span><br />
</p>
<p id="tha-ap340c12p4">
<span class="pali m-text">gaṇanāto asaṅkhiyaṁ.</span><br />
</p>
<p id="tha-ap340c13p1">
<span class="pali m-text">Bhave saṁsaramānassa,</span><br />
</p>
<p id="tha-ap340c13p2">
<span class="pali m-text">puññakammasamaṅgino;</span><br />
</p>
<p id="tha-ap340c13p3">
<span class="pali m-text">Manasā patthitaṁ sabbaṁ,</span><br />
</p>
<p id="tha-ap340c13p4">
<span class="pali m-text">nibbattissati tāvade.</span><br />
</p>
<p id="tha-ap340c14p1">
<span class="pali m-text">Koseyyakambaliyāni,</span><br />
</p>
<p id="tha-ap340c14p2">
<span class="pali m-text">khomakappāsikāni ca;</span><br />
</p>
<p id="tha-ap340c14p3">
<span class="pali m-text">Mahagghāni ca dussāni,</span><br />
</p>
<p id="tha-ap340c14p4">
<span class="pali m-text">paṭilacchatiyaṁ naro.</span><br />
</p>
<p id="tha-ap340c15p1">
<span class="pali m-text">Manasā patthitaṁ sabbaṁ,</span><br />
</p>
<p id="tha-ap340c15p2">
<span class="pali m-text">paṭilacchatiyaṁ naro;</span><br />
</p>
<p id="tha-ap340c15p3">
<span class="pali m-text">Ekadussassa vipākaṁ,</span><br />
</p>
<p id="tha-ap340c15p4">
<span class="pali m-text">anubhossati sabbadā.</span><br />
</p>
<p id="tha-ap340c16p1">
<span class="pali m-text">So pacchā pabbajitvāna,</span><br />
</p>
<p id="tha-ap340c16p2">
<span class="pali m-text">sukkamūlena codito;</span><br />
</p>
<p id="tha-ap340c16p3">
<span class="pali m-text">Gotamassa bhagavato,</span><br />
</p>
<p id="tha-ap340c16p4">
<span class="pali m-text">dhammaṁ sacchikarissati’.</span><br />
</p>
<p id="tha-ap340c17p1">
<span class="pali m-text">Aho me sukataṁ kammaṁ,</span><br />
</p>
<p id="tha-ap340c17p2">
<span class="pali m-text">sabbaññussa mahesino;</span><br />
</p>
<p id="tha-ap340c17p3">
<span class="pali m-text">Ekāhaṁ sāṭakaṁ datvā,</span><br />
</p>
<p id="tha-ap340c17p4">
<span class="pali m-text">pattomhi amataṁ padaṁ.</span><br />
</p>
<p id="tha-ap340c18p1">
<span class="pali m-text">Maṇḍape rukkhamūle vā,</span><br />
</p>
<p id="tha-ap340c18p2">
<span class="pali m-text">vasato suññake ghare;</span><br />
</p>
<p id="tha-ap340c18p3">
<span class="pali m-text">Dhāreti dussachadanaṁ,</span><br />
</p>
<p id="tha-ap340c18p4">
<span class="pali m-text">samantā byāmato mama.</span><br />
</p>
<p id="tha-ap340c19p1">
<span class="pali m-text">Aviññattaṁ nivāsemi,</span><br />
</p>
<p id="tha-ap340c19p2">
<span class="pali m-text">cīvaraṁ paccayañcahaṁ;</span><br />
</p>
<p id="tha-ap340c19p3">
<span class="pali m-text">Lābhī annassa pānassa,</span><br />
</p>
<p id="tha-ap340c19p4">
<span class="pali m-text">uttareyyassidaṁ phalaṁ.</span><br />
</p>
<p id="tha-ap340c20p1">
<span class="pali m-text">Satasahassito kappe,</span><br />
</p>
<p id="tha-ap340c20p2">
<span class="pali m-text">yaṁ kammamakariṁ tadā;</span><br />
</p>
<p id="tha-ap340c20p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap340c20p4">
<span class="pali m-text">vatthadānassidaṁ phalaṁ.</span><br />
</p>
<p id="tha-ap340c21p1">
<span class="pali m-text">Paṭisambhidā catasso,</span><br />
</p>
<p id="tha-ap340c21p2">
<span class="pali m-text">…pe…</span><br />
</p>
<p id="tha-ap340c21p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap340c22p1">
<span class="pali m-text">Itthaṁ sudaṁ āyasmā uttareyyadāyako thero imā gāthāyo abhāsitthāti.</span><br />
</p>
<p id="tha-ap340c23p1">
<span class="pali m-text">Uttareyyadāyakattherassāpadānaṁ aṭṭhamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>