<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; dt &raquo; dt2 &raquo; Dhātukathā | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/dt0002p0007.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/abhidhamma-index.html">abhidhamma</a> &raquo;
            <a href="../pages/abhidhamma-dt-index.html">dt</a> &raquo;
            <a href="../pages/abhidhamma-dt-dt2-index.html">dt2</a> &raquo;
          </span>
          Dhātukathā
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/dt0002p0006.html">Previous</a></div>
<div class="m-col-t-6 m-text-right">
<a href="../pages/dt0002p0008.html">Next</a></div>
</div>
<p id="dt2p7c0p2">
<span class="pali m-text">2 Niddesa</span><br />
</p>
<section id="sattamanaya-sampayuttenavippayuttapadaniddesa">
<span id="dt2p7c0p3"></span><h2><span class="pali m-text">2.7. Sattamanaya Sampayuttenavippayuttapadaniddesa</span></h2>
<p id="dt2p7c1p1">
<span class="pali m-text">Vedanākkhandhena ye dhammā …</span><br />
</p>
<p id="dt2p7c1p2">
<span class="pali m-text">saññākkhandhena ye dhammā …</span><br />
</p>
<p id="dt2p7c1p3">
<span class="pali m-text">saṅkhārakkhandhena ye dhammā …</span><br />
</p>
<p id="dt2p7c1p4">
<span class="pali m-text">viññāṇakkhandhena ye dhammā …</span><br />
</p>
<p id="dt2p7c1p5">
<span class="pali m-text">manāyatanena ye dhammā sampayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā?</span><br />
</p>
<p id="dt2p7c1p6">
<span class="pali m-text">Te dhammā catūhi khandhehi ekenāyatanena sattahi dhātūhi vippayuttā;</span><br />
</p>
<p id="dt2p7c1p7">
<span class="pali m-text">ekenāyatanena ekāya dhātuyā kehici vippayuttā.</span><br />
</p>
<p id="dt2p7c2p1">
<span class="pali m-text">Cakkhuviññāṇadhātuyā ye dhammā …pe…</span><br />
</p>
<p id="dt2p7c2p2">
<span class="pali m-text">manodhātuyā ye dhammā …</span><br />
</p>
<p id="dt2p7c2p3">
<span class="pali m-text">manoviññāṇadhātuyā ye dhammā sampayuttā, tehi dhammehi ye dhammā vippayuttā …</span><br />
</p>
<p id="dt2p7c2p4">
<span class="pali m-text">te dhammā na kehici khandhehi na kehici āyatanehi ekāya dhātuyā vippayuttā.</span><br />
</p>
<p id="dt2p7c3p1">
<span class="pali m-text">Manindriyena ye dhammā sampayuttā, tehi dhammehi ye dhammā vippayuttā …</span><br />
</p>
<p id="dt2p7c3p2">
<span class="pali m-text">te dhammā catūhi khandhehi ekenāyatanena sattahi dhātūhi vippayuttā;</span><br />
</p>
<p id="dt2p7c3p3">
<span class="pali m-text">ekenāyatanena ekāya dhātuyā kehici vippayuttā.</span><br />
</p>
<p id="dt2p7c4p1">
<span class="pali m-text">Upekkhindriyena ye dhammā sampayuttā, tehi dhammehi ye dhammā vippayuttā …</span><br />
</p>
<p id="dt2p7c4p2">
<span class="pali m-text">te dhammā na kehici khandhehi na kehici āyatanehi pañcahi dhātūhi vippayuttā.</span><br />
</p>
<p id="dt2p7c5p1">
<span class="pali m-text">Saṅkhārapaccayā viññāṇena ye dhammā …</span><br />
</p>
<p id="dt2p7c5p2">
<span class="pali m-text">saḷāyatanapaccayā phassena ye dhammā …</span><br />
</p>
<p id="dt2p7c5p3">
<span class="pali m-text">phassapaccayā vedanāya ye dhammā …</span><br />
</p>
<p id="dt2p7c5p4">
<span class="pali m-text">phassena ye dhammā …</span><br />
</p>
<p id="dt2p7c5p5">
<span class="pali m-text">vedanāya ye dhammā …</span><br />
</p>
<p id="dt2p7c5p6">
<span class="pali m-text">saññāya ye dhammā …</span><br />
</p>
<p id="dt2p7c5p7">
<span class="pali m-text">cetanāya ye dhammā …</span><br />
</p>
<p id="dt2p7c5p8">
<span class="pali m-text">cittena ye dhammā …</span><br />
</p>
<p id="dt2p7c5p9">
<span class="pali m-text">manasikārena ye dhammā sampayuttā, tehi dhammehi ye dhammā vippayuttā …</span><br />
</p>
<p id="dt2p7c5p10">
<span class="pali m-text">te dhammā catūhi khandhehi ekenāyatanena sattahi dhātūhi vippayuttā;</span><br />
</p>
<p id="dt2p7c5p11">
<span class="pali m-text">ekenāyatanena ekāya dhātuyā kehici vippayuttā.</span><br />
</p>
<p id="dt2p7c6p1">
<span class="pali m-text">Adhimokkhena ye dhammā sampayuttā, tehi dhammehi ye dhammā vippayuttā …</span><br />
</p>
<p id="dt2p7c6p2">
<span class="pali m-text">te dhammā na kehici khandhehi na kehici āyatanehi ekāya dhātuyā vippayuttā.</span><br />
</p>
<p id="dt2p7c7p1">
<span class="pali m-text">Adukkhamasukhāya vedanāya sampayuttehi dhammehi ye dhammā …</span><br />
</p>
<p id="dt2p7c7p2">
<span class="pali m-text">upekkhāsahagatehi dhammehi ye dhammā sampayuttā, tehi dhammehi ye dhammā vippayuttā …</span><br />
</p>
<p id="dt2p7c7p3">
<span class="pali m-text">te dhammā na kehici khandhehi na kehici āyatanehi pañcahi dhātūhi vippayuttā.</span><br />
</p>
<p id="dt2p7c8p1">
<span class="pali m-text">Savitakkasavicārehi dhammehi ye dhammā sampayuttā, tehi dhammehi ye dhammā vippayuttā …</span><br />
</p>
<p id="dt2p7c8p2">
<span class="pali m-text">te dhammā na kehici khandhehi na kehici āyatanehi ekāya dhātuyā vippayuttā.</span><br />
</p>
<p id="dt2p7c9p1">
<span class="pali m-text">Cittehi dhammehi ye dhammā …</span><br />
</p>
<p id="dt2p7c9p2">
<span class="pali m-text">cetasikehi dhammehi ye dhammā …</span><br />
</p>
<p id="dt2p7c9p3">
<span class="pali m-text">cittasampayuttehi dhammehi ye dhammā …</span><br />
</p>
<p id="dt2p7c9p4">
<span class="pali m-text">cittasaṁsaṭṭhehi dhammehi ye dhammā …</span><br />
</p>
<p id="dt2p7c9p5">
<span class="pali m-text">cittasaṁsaṭṭhasamuṭṭhānehi dhammehi ye dhammā …</span><br />
</p>
<p id="dt2p7c9p6">
<span class="pali m-text">cittasaṁsaṭṭhasamuṭṭhānasahabhūhi dhammehi ye dhammā …</span><br />
</p>
<p id="dt2p7c9p7">
<span class="pali m-text">cittasaṁsaṭṭhasamuṭṭhānānuparivattīhi dhammehi ye dhammā sampayuttā, tehi dhammehi ye dhammā vippayuttā …</span><br />
</p>
<p id="dt2p7c9p8">
<span class="pali m-text">te dhammā catūhi khandhehi ekenāyatanena sattahi dhātūhi vippayuttā;</span><br />
</p>
<p id="dt2p7c9p9">
<span class="pali m-text">ekenāyatanena ekāya dhātuyā kehici vippayuttā.</span><br />
</p>
<p id="dt2p7c10p1">
<span class="pali m-text">Savitakkehi dhammehi ye dhammā …</span><br />
</p>
<p id="dt2p7c10p2">
<span class="pali m-text">savicārehi dhammehi ye dhammā sampayuttā, tehi dhammehi ye dhammā vippayuttā …</span><br />
</p>
<p id="dt2p7c10p3">
<span class="pali m-text">te dhammā na kehici khandhehi na kehici āyatanehi ekāya dhātuyā vippayuttā.</span><br />
</p>
<p id="dt2p7c11p1">
<span class="pali m-text">Upekkhāsahagatehi dhammehi ye dhammā sampayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā?</span><br />
</p>
<p id="dt2p7c11p2">
<span class="pali m-text">Te dhammā na kehici khandhehi na kehici āyatanehi pañcahi dhātūhi vippayuttā.</span><br />
</p>
<p id="dt2p7c12p1">
<span class="pali m-text">Khandhā caturo āyatanañca mekaṁ,</span><br />
</p>
<p id="dt2p7c12p2">
<span class="pali m-text">Dhātūsu satta dvepi ca indriyato;</span><br />
</p>
<p id="dt2p7c12p3">
<span class="pali m-text">Tayo paṭicca tathariva phassapañcamā,</span><br />
</p>
<p id="dt2p7c12p4">
<span class="pali m-text">Adhimuccanā manasi tikesu tīṇi;</span><br />
</p>
<p id="dt2p7c12p5">
<span class="pali m-text">Sattantarā dve ca manena yuttā,</span><br />
</p>
<p id="dt2p7c12p6">
<span class="pali m-text">Vitakkavicāraṇā upekkhakāya cāti. [37]</span><br />
</p>
<p id="dt2p7c13p1">
<span class="pali m-text">Sampayuttena vippayuttapadaniddeso sattamo.</span><br />
</p>
<div class="m-row">
<div class="m-col-t-6 m-text-left">
<a href="../pages/dt0002p0006.html">Previous</a></div>
<div class="m-col-t-6 m-text-right">
<a href="../pages/dt0002p0008.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>