<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0kbz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0kbz.html" />
  <meta property="og:description" content="Paṁsukūlavagga 4 Ñāṇathavikattheraapadāna “Dakkhiṇe himavantassa, sukato assamo mama; Uttamatthaṁ gavesanto, vasāmi vipine tadā. Lābhālābhena santuṭṭho, mūlena ca phalena ca; Anvesanto ācariyaṁ, vasāmi ekako ahaṁ. Sumedho nāma sambuddho, loke uppajji tāvade; Catusaccaṁ pakāseti, uddharanto mahājanaṁ. Nāhaṁ suṇomi sambuddhaṁ, napi me koci saṁsati; Aṭṭhavasse atikkante …" />
  <meta name="twitter:description" content="Paṁsukūlavagga 4 Ñāṇathavikattheraapadāna “Dakkhiṇe himavantassa, sukato assamo mama; Uttamatthaṁ gavesanto, vasāmi vipine tadā. Lābhālābhena santuṭṭho, mūlena ca phalena ca; Anvesanto ācariyaṁ, vasāmi ekako ahaṁ. Sumedho nāma sambuddho, loke uppajji tāvade; Catusaccaṁ pakāseti, uddharanto mahājanaṁ. Nāhaṁ suṇomi sambuddhaṁ, napi me koci saṁsati; Aṭṭhavasse atikkante …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="pamsukulavagga">
<h2><a href="#pamsukulavagga">Paṁsukūlavagga</a></h2>
<section id="nanathavikattheraapadana">
<h3><a href="#nanathavikattheraapadana">4 Ñāṇathavikattheraapadāna</a></h3>
<p id="tha-ap486c1p1">
<span class="m-text m-primary">“Dakkhiṇe himavantassa,</span><br />
</p>
<p id="tha-ap486c1p2">
<span class="m-text m-primary">sukato assamo mama;</span><br />
</p>
<p id="tha-ap486c1p3">
<span class="m-text m-primary">Uttamatthaṁ gavesanto,</span><br />
</p>
<p id="tha-ap486c1p4">
<span class="m-text m-primary">vasāmi vipine tadā.</span><br />
</p>
<p id="tha-ap486c2p1">
<span class="m-text m-primary">Lābhālābhena santuṭṭho,</span><br />
</p>
<p id="tha-ap486c2p2">
<span class="m-text m-primary">mūlena ca phalena ca;</span><br />
</p>
<p id="tha-ap486c2p3">
<span class="m-text m-primary">Anvesanto ācariyaṁ,</span><br />
</p>
<p id="tha-ap486c2p4">
<span class="m-text m-primary">vasāmi ekako ahaṁ.</span><br />
</p>
<p id="tha-ap486c3p1">
<span class="m-text m-primary">Sumedho nāma sambuddho,</span><br />
</p>
<p id="tha-ap486c3p2">
<span class="m-text m-primary">loke uppajji tāvade;</span><br />
</p>
<p id="tha-ap486c3p3">
<span class="m-text m-primary">Catusaccaṁ pakāseti,</span><br />
</p>
<p id="tha-ap486c3p4">
<span class="m-text m-primary">uddharanto mahājanaṁ.</span><br />
</p>
<p id="tha-ap486c4p1">
<span class="m-text m-primary">Nāhaṁ suṇomi sambuddhaṁ,</span><br />
</p>
<p id="tha-ap486c4p2">
<span class="m-text m-primary">napi me koci saṁsati;</span><br />
</p>
<p id="tha-ap486c4p3">
<span class="m-text m-primary">Aṭṭhavasse atikkante,</span><br />
</p>
<p id="tha-ap486c4p4">
<span class="m-text m-primary">assosiṁ lokanāyakaṁ.</span><br />
</p>
<p id="tha-ap486c5p1">
<span class="m-text m-primary">Aggidāruṁ nīharitvā,</span><br />
</p>
<p id="tha-ap486c5p2">
<span class="m-text m-primary">sammajjitvāna assamaṁ;</span><br />
</p>
<p id="tha-ap486c5p3">
<span class="m-text m-primary">Khāribhāraṁ gahetvāna,</span><br />
</p>
<p id="tha-ap486c5p4">
<span class="m-text m-primary">nikkhamiṁ vipinā ahaṁ.</span><br />
</p>
<p id="tha-ap486c6p1">
<span class="m-text m-primary">Ekarattiṁ vasantohaṁ,</span><br />
</p>
<p id="tha-ap486c6p2">
<span class="m-text m-primary">gāmesu nigamesu ca;</span><br />
</p>
<p id="tha-ap486c6p3">
<span class="m-text m-primary">Anupubbena candavatiṁ,</span><br />
</p>
<p id="tha-ap486c6p4">
<span class="m-text m-primary">tadāhaṁ upasaṅkamiṁ.</span><br />
</p>
<p id="tha-ap486c7p1">
<span class="m-text m-primary">Bhagavā tamhi samaye,</span><br />
</p>
<p id="tha-ap486c7p2">
<span class="m-text m-primary">sumedho lokanāyako;</span><br />
</p>
<p id="tha-ap486c7p3">
<span class="m-text m-primary">Uddharanto bahū satte,</span><br />
</p>
<p id="tha-ap486c7p4">
<span class="m-text m-primary">deseti amataṁ padaṁ.</span><br />
</p>
<p id="tha-ap486c8p1">
<span class="m-text m-primary">Janakāyamatikkamma,</span><br />
</p>
<p id="tha-ap486c8p2">
<span class="m-text m-primary">vanditvā jinasāgaraṁ;</span><br />
</p>
<p id="tha-ap486c8p3">
<span class="m-text m-primary">Ekaṁsaṁ ajinaṁ katvā,</span><br />
</p>
<p id="tha-ap486c8p4">
<span class="m-text m-primary">santhaviṁ lokanāyakaṁ.</span><br />
</p>
<p id="tha-ap486c9p1">
<span class="m-text m-primary">‘Tuvaṁ satthā ca ketu ca,</span><br />
</p>
<p id="tha-ap486c9p2">
<span class="m-text m-primary">dhajo yūpo ca pāṇinaṁ;</span><br />
</p>
<p id="tha-ap486c9p3">
<span class="m-text m-primary">Parāyaṇo patiṭṭhā ca,</span><br />
</p>
<p id="tha-ap486c9p4">
<span class="m-text m-primary">dīpo ca dvipaduttamo.</span><br />
</p>
<p id="tha-ap486c10p1">
<span class="m-text m-primary">Ekavīsatimaṁ bhāṇavāraṁ.</span><br />
</p>
<p id="tha-ap486c11p1">
<span class="m-text m-primary">Nepuñño dassane vīro,</span><br />
</p>
<p id="tha-ap486c11p2">
<span class="m-text m-primary">tāresi janataṁ tuvaṁ;</span><br />
</p>
<p id="tha-ap486c11p3">
<span class="m-text m-primary">Natthañño tārako loke,</span><br />
</p>
<p id="tha-ap486c11p4">
<span class="m-text m-primary">tavuttaritaro mune.</span><br />
</p>
<p id="tha-ap486c12p1">
<span class="m-text m-primary">Sakkā theve kusaggena,</span><br />
</p>
<p id="tha-ap486c12p2">
<span class="m-text m-primary">pametuṁ sāgaruttame;</span><br />
</p>
<p id="tha-ap486c12p3">
<span class="m-text m-primary">Na tveva tava sabbaññu,</span><br />
</p>
<p id="tha-ap486c12p4">
<span class="m-text m-primary">ñāṇaṁ sakkā pametave.</span><br />
</p>
<p id="tha-ap486c13p1">
<span class="m-text m-primary">Tuladaṇḍe ṭhapetvāna,</span><br />
</p>
<p id="tha-ap486c13p2">
<span class="m-text m-primary">mahiṁ sakkā dharetave;</span><br />
</p>
<p id="tha-ap486c13p3">
<span class="m-text m-primary">Na tveva tava paññāya,</span><br />
</p>
<p id="tha-ap486c13p4">
<span class="m-text m-primary">pamāṇamatthi cakkhuma.</span><br />
</p>
<p id="tha-ap486c14p1">
<span class="m-text m-primary">Ākāso minituṁ sakkā,</span><br />
</p>
<p id="tha-ap486c14p2">
<span class="m-text m-primary">rajjuyā aṅgulena vā;</span><br />
</p>
<p id="tha-ap486c14p3">
<span class="m-text m-primary">Na tveva tava sabbaññu,</span><br />
</p>
<p id="tha-ap486c14p4">
<span class="m-text m-primary">sīlaṁ sakkā pametave.</span><br />
</p>
<p id="tha-ap486c15p1">
<span class="m-text m-primary">Mahāsamudde udakaṁ,</span><br />
</p>
<p id="tha-ap486c15p2">
<span class="m-text m-primary">ākāso ca vasundharā;</span><br />
</p>
<p id="tha-ap486c15p3">
<span class="m-text m-primary">Parimeyyāni etāni,</span><br />
</p>
<p id="tha-ap486c15p4">
<span class="m-text m-primary">appameyyosi cakkhuma’.</span><br />
</p>
<p id="tha-ap486c16p1">
<span class="m-text m-primary">Chahi gāthāhi sabbaññuṁ,</span><br />
</p>
<p id="tha-ap486c16p2">
<span class="m-text m-primary">kittayitvā mahāyasaṁ;</span><br />
</p>
<p id="tha-ap486c16p3">
<span class="m-text m-primary">Añjaliṁ paggahetvāna,</span><br />
</p>
<p id="tha-ap486c16p4">
<span class="m-text m-primary">tuṇhī aṭṭhāsahaṁ tadā.</span><br />
</p>
<p id="tha-ap486c17p1">
<span class="m-text m-primary">Yaṁ vadanti sumedhoti,</span><br />
</p>
<p id="tha-ap486c17p2">
<span class="m-text m-primary">bhūripaññaṁ sumedhasaṁ;</span><br />
</p>
<p id="tha-ap486c17p3">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap486c17p4">
<span class="m-text m-primary">imā gāthā abhāsatha.</span><br />
</p>
<p id="tha-ap486c18p1">
<span class="m-text m-primary">‘Yo me ñāṇaṁ pakittesi,</span><br />
</p>
<p id="tha-ap486c18p2">
<span class="m-text m-primary">vippasannena cetasā;</span><br />
</p>
<p id="tha-ap486c18p3">
<span class="m-text m-primary">Tamahaṁ kittayissāmi,</span><br />
</p>
<p id="tha-ap486c18p4">
<span class="m-text m-primary">suṇātha mama bhāsato.</span><br />
</p>
<p id="tha-ap486c19p1">
<span class="m-text m-primary">Sattasattati kappāni,</span><br />
</p>
<p id="tha-ap486c19p2">
<span class="m-text m-primary">devaloke ramissati;</span><br />
</p>
<p id="tha-ap486c19p3">
<span class="m-text m-primary">Sahassakkhattuṁ devindo,</span><br />
</p>
<p id="tha-ap486c19p4">
<span class="m-text m-primary">devarajjaṁ karissati.</span><br />
</p>
<p id="tha-ap486c20p1">
<span class="m-text m-primary">Anekasatakkhattuñca,</span><br />
</p>
<p id="tha-ap486c20p2">
<span class="m-text m-primary">cakkavattī bhavissati;</span><br />
</p>
<p id="tha-ap486c20p3">
<span class="m-text m-primary">Padesarajjaṁ vipulaṁ,</span><br />
</p>
<p id="tha-ap486c20p4">
<span class="m-text m-primary">gaṇanāto asaṅkhiyaṁ.</span><br />
</p>
<p id="tha-ap486c21p1">
<span class="m-text m-primary">Devabhūto manusso vā,</span><br />
</p>
<p id="tha-ap486c21p2">
<span class="m-text m-primary">puññakammasamāhito;</span><br />
</p>
<p id="tha-ap486c21p3">
<span class="m-text m-primary">Anūnamanasaṅkappo,</span><br />
</p>
<p id="tha-ap486c21p4">
<span class="m-text m-primary">tikkhapañño bhavissati’.</span><br />
</p>
<p id="tha-ap486c22p1">
<span class="m-text m-primary">Tiṁsakappasahassamhi,</span><br />
</p>
<p id="tha-ap486c22p2">
<span class="m-text m-primary">okkākakulasambhavo;</span><br />
</p>
<p id="tha-ap486c22p3">
<span class="m-text m-primary">Gotamo nāma gottena,</span><br />
</p>
<p id="tha-ap486c22p4">
<span class="m-text m-primary">satthā loke bhavissati.</span><br />
</p>
<p id="tha-ap486c23p1">
<span class="m-text m-primary">Agārā abhinikkhamma,</span><br />
</p>
<p id="tha-ap486c23p2">
<span class="m-text m-primary">pabbajissatikiñcano;</span><br />
</p>
<p id="tha-ap486c23p3">
<span class="m-text m-primary">Jātiyā sattavassena,</span><br />
</p>
<p id="tha-ap486c23p4">
<span class="m-text m-primary">arahattaṁ phusissati.</span><br />
</p>
<p id="tha-ap486c24p1">
<span class="m-text m-primary">Yato sarāmi attānaṁ,</span><br />
</p>
<p id="tha-ap486c24p2">
<span class="m-text m-primary">yato pattosmi sāsanaṁ;</span><br />
</p>
<p id="tha-ap486c24p3">
<span class="m-text m-primary">Etthantare na jānāmi,</span><br />
</p>
<p id="tha-ap486c24p4">
<span class="m-text m-primary">cetanaṁ amanoramaṁ.</span><br />
</p>
<p id="tha-ap486c25p1">
<span class="m-text m-primary">Saṁsaritvā bhave sabbe,</span><br />
</p>
<p id="tha-ap486c25p2">
<span class="m-text m-primary">sampattānubhaviṁ ahaṁ;</span><br />
</p>
<p id="tha-ap486c25p3">
<span class="m-text m-primary">Bhoge me ūnatā natthi,</span><br />
</p>
<p id="tha-ap486c25p4">
<span class="m-text m-primary">phalaṁ ñāṇassa thomane.</span><br />
</p>
<p id="tha-ap486c26p1">
<span class="m-text m-primary">Tiyaggī nibbutā mayhaṁ,</span><br />
</p>
<p id="tha-ap486c26p2">
<span class="m-text m-primary">bhavā sabbe samūhatā;</span><br />
</p>
<p id="tha-ap486c26p3">
<span class="m-text m-primary">Sabbāsavā parikkhīṇā,</span><br />
</p>
<p id="tha-ap486c26p4">
<span class="m-text m-primary">natthi dāni punabbhavo.</span><br />
</p>
<p id="tha-ap486c27p1">
<span class="m-text m-primary">Tiṁsakappasahassamhi,</span><br />
</p>
<p id="tha-ap486c27p2">
<span class="m-text m-primary">yaṁ ñāṇamathaviṁ ahaṁ;</span><br />
</p>
<p id="tha-ap486c27p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap486c27p4">
<span class="m-text m-primary">phalaṁ ñāṇassa thomane.</span><br />
</p>
<p id="tha-ap486c28p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap486c28p2">
<span class="m-text m-primary">…pe…</span><br />
</p>
<p id="tha-ap486c28p3">
<span class="m-text m-primary">viharāmi anāsavo.</span><br />
</p>
<p id="tha-ap486c29p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap486c29p2">
<span class="m-text m-primary">…pe…</span><br />
</p>
<p id="tha-ap486c29p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap486c30p1">
<span class="m-text m-primary">Paṭisambhidā catasso,</span><br />
</p>
<p id="tha-ap486c30p2">
<span class="m-text m-primary">…pe…</span><br />
</p>
<p id="tha-ap486c30p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap486c31p1">
<span class="m-text m-primary">Itthaṁ sudaṁ āyasmā ñāṇathaviko thero imā gāthāyo abhāsitthāti.</span><br />
</p>
<p id="tha-ap486c32p1">
<span class="m-text m-primary">Ñāṇathavikattherassāpadānaṁ catutthaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>