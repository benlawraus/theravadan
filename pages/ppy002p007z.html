<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; pp &raquo; pp2 &raquo; Puggalapaññatti | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ppy002p007z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Puggalapaññatti" />
  <meta name="twitter:title" content="Puggalapaññatti" />
  <meta property="og:url" content="https://theravadan.org/pages/ppy002p007z.html" />
  <meta property="og:description" content="Niddesa 7. Sattakapuggalapaññatti Kathañca puggalo sakiṁ nimuggo nimuggova hoti? Idhekacco puggalo samannāgato hoti ekantakāḷakehi akusalehi dhammehi. Evaṁ puggalo sakiṁ nimuggo nimuggova hoti. Kathañca puggalo ummujjitvā nimujjati? Idhekacco puggalo ummujjati “sāhu saddhā kusalesu dhammesu, sādhu hirī kusalesu dhammesu, sādhu ottappaṁ kusalesu dhammesu, sādhu vīriyaṁ kusalesu dhammesu, sādhu paññā kusalesu dhammesū …" />
  <meta name="twitter:description" content="Niddesa 7. Sattakapuggalapaññatti Kathañca puggalo sakiṁ nimuggo nimuggova hoti? Idhekacco puggalo samannāgato hoti ekantakāḷakehi akusalehi dhammehi. Evaṁ puggalo sakiṁ nimuggo nimuggova hoti. Kathañca puggalo ummujjitvā nimujjati? Idhekacco puggalo ummujjati “sāhu saddhā kusalesu dhammesu, sādhu hirī kusalesu dhammesu, sādhu ottappaṁ kusalesu dhammesu, sādhu vīriyaṁ kusalesu dhammesu, sādhu paññā kusalesu dhammesū …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-pp-index.html">pp</a> &raquo;
            <a href="https://theravadan.org/pages/ms-abhidhamma-pp-pp2-index.html">pp2</a> &raquo;
          </span>
          Puggalapaññatti
        </h1>
<!-- content -->
<section id="niddesa">
<h2><a href="#niddesa">Niddesa</a></h2>
<section id="sattakapuggalapannatti">
<h3><a href="#sattakapuggalapannatti">7. Sattakapuggalapaññatti</a></h3>
<p id="pp2p7c1p1">
<span class="m-text m-primary">Kathañca puggalo sakiṁ nimuggo nimuggova hoti?</span><br />
</p>
<p id="pp2p7c1p2">
<span class="m-text m-primary">Idhekacco puggalo samannāgato hoti ekantakāḷakehi akusalehi dhammehi.</span><br />
</p>
<p id="pp2p7c1p3">
<span class="m-text m-primary">Evaṁ puggalo sakiṁ nimuggo nimuggova hoti.</span><br />
</p>
<p id="pp2p7c2p1">
<span class="m-text m-primary">Kathañca puggalo ummujjitvā nimujjati?</span><br />
</p>
<p id="pp2p7c2p2">
<span class="m-text m-primary">Idhekacco puggalo ummujjati “sāhu saddhā kusalesu dhammesu, sādhu hirī kusalesu dhammesu, sādhu ottappaṁ kusalesu dhammesu, sādhu vīriyaṁ kusalesu dhammesu, sādhu paññā kusalesu dhammesū”ti.</span><br />
</p>
<p id="pp2p7c2p3">
<span class="m-text m-primary">Tassa sā saddhā neva tiṭṭhati no vaḍḍhati hāyatiyeva, tassa sā hirī neva tiṭṭhati no vaḍḍhati hāyatiyeva, tassa taṁ ottappaṁ neva tiṭṭhati no vaḍḍhati hāyatiyeva, tassa taṁ vīriyaṁ neva tiṭṭhati no vaḍḍhati hāyatiyeva, tassa sā paññā neva tiṭṭhati no vaḍḍhati hāyatiyeva.</span><br />
</p>
<p id="pp2p7c2p4">
<span class="m-text m-primary">Evaṁ puggalo ummujjitvā nimujjati.</span><br />
</p>
<p id="pp2p7c3p1">
<span class="m-text m-primary">Kathañca puggalo ummujjitvā ṭhito hoti?</span><br />
</p>
<p id="pp2p7c3p2">
<span class="m-text m-primary">Idhekacco puggalo ummujjati “sāhu saddhā kusalesu dhammesu, sādhu hirī kusalesu dhammesu, sādhu ottappaṁ kusalesu dhammesu, sādhu vīriyaṁ kusalesu dhammesu, sādhu paññā kusalesu dhammesū”ti.</span><br />
</p>
<p id="pp2p7c3p3">
<span class="m-text m-primary">Tassa sā saddhā neva hāyati no vaḍḍhati ṭhitā hoti, tassa sā hirī neva hāyati no vaḍḍhati ṭhitā hoti, tassa taṁ ottappaṁ neva hāyati no vaḍḍhati ṭhitaṁ hoti, tassa taṁ vīriyaṁ neva hāyati no vaḍḍhati ṭhitaṁ hoti, tassa sā paññā neva hāyati no vaḍḍhati ṭhitā hoti.</span><br />
</p>
<p id="pp2p7c3p4">
<span class="m-text m-primary">Evaṁ puggalo ummujjitvā ṭhito hoti.</span><br />
</p>
<p id="pp2p7c4p1">
<span class="m-text m-primary">Kathañca puggalo ummujjitvā vipassati viloketi?</span><br />
</p>
<p id="pp2p7c4p2">
<span class="m-text m-primary">Idhekacco puggalo ummujjati “sāhu saddhā kusalesu dhammesu, sādhu hirī kusalesu dhammesu, sādhu ottappaṁ kusalesu dhammesu, sādhu vīriyaṁ kusalesu dhammesu, sādhu paññā kusalesu dhammesū”ti.</span><br />
</p>
<p id="pp2p7c4p3">
<span class="m-text m-primary">So tiṇṇaṁ saṁyojanānaṁ parikkhayā sotāpanno hoti avinipātadhammo niyato sambodhiparāyano.</span><br />
</p>
<p id="pp2p7c4p4">
<span class="m-text m-primary">Evaṁ puggalo ummujjitvā vipassati viloketi.</span><br />
</p>
<p id="pp2p7c5p1">
<span class="m-text m-primary">Kathañca puggalo ummujjitvā patarati?</span><br />
</p>
<p id="pp2p7c5p2">
<span class="m-text m-primary">Idhekacco puggalo ummujjati “sāhu saddhā kusalesu dhammesu, sādhu hirī kusalesu dhammesu, sādhu ottappaṁ kusalesu dhammesu, sādhu vīriyaṁ kusalesu dhammesu, sādhu paññā kusalesu dhammesū”ti.</span><br />
</p>
<p id="pp2p7c5p3">
<span class="m-text m-primary">So tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmī hoti sakideva imaṁ lokaṁ āgantvā dukkhassantakaro hoti.</span><br />
</p>
<p id="pp2p7c5p4">
<span class="m-text m-primary">Evaṁ puggalo ummujjitvā patarati.</span><br />
</p>
<p id="pp2p7c6p1">
<span class="m-text m-primary">Kathañca puggalo ummujjitvā patigādhappatto hoti?</span><br />
</p>
<p id="pp2p7c6p2">
<span class="m-text m-primary">Idhekacco puggalo ummujjati “sāhu saddhā kusalesu dhammesu, sādhu hirī kusalesu dhammesu, sādhu ottappaṁ kusalesu dhammesu, sādhu vīriyaṁ kusalesu dhammesu, sādhu paññā kusalesu dhammesū”ti.</span><br />
</p>
<p id="pp2p7c6p3">
<span class="m-text m-primary">So pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā.</span><br />
</p>
<p id="pp2p7c6p4">
<span class="m-text m-primary">Evaṁ puggalo ummujjitvā paṭigādhappatto hoti.</span><br />
</p>
<p id="pp2p7c7p1">
<span class="m-text m-primary">Kathañca puggalo ummujjitvā tiṇṇo hoti pāraṅgato thale tiṭṭhati brāhmaṇo?</span><br />
</p>
<p id="pp2p7c7p2">
<span class="m-text m-primary">Idhekacco puggalo ummujjati “sāhu saddhā kusalesu dhammesu, sādhu hirī kusalesu dhammesu, sādhu ottappaṁ kusalesu dhammesu, sādhu vīriyaṁ kusalesu dhammesu, sādhu paññā kusalesu dhammesū”ti.</span><br />
</p>
<p id="pp2p7c7p3">
<span class="m-text m-primary">So āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.</span><br />
</p>
<p id="pp2p7c7p4">
<span class="m-text m-primary">Evaṁ puggalo ummujjitvā tiṇṇo hoti pāraṅgato thale tiṭṭhati brāhmaṇo.</span><br />
</p>
<p id="pp2p7c8p1">
<span class="m-text m-primary">Katamo ca puggalo ubhatobhāgavimutto?</span><br />
</p>
<p id="pp2p7c8p2">
<span class="m-text m-primary">Idhekacco puggalo aṭṭha vimokkhe kāyena phusitvā viharati paññāya cassa disvā āsavā parikkhīṇā honti.</span><br />
</p>
<p id="pp2p7c8p3">
<span class="m-text m-primary">Ayaṁ vuccati puggalo ubhatobhāgavimutto.</span><br />
</p>
<p id="pp2p7c9p1">
<span class="m-text m-primary">Katamo ca puggalo paññāvimutto …pe….</span><br />
</p>
<p id="pp2p7c10p1">
<span class="m-text m-primary">Kāyasakkhī ….</span><br />
</p>
<p id="pp2p7c11p1">
<span class="m-text m-primary">Diṭṭhippatto ….</span><br />
</p>
<p id="pp2p7c12p1">
<span class="m-text m-primary">Saddhāvimutto ….</span><br />
</p>
<p id="pp2p7c13p1">
<span class="m-text m-primary">Dhammānusārī ….</span><br />
</p>
<p id="pp2p7c14p1">
<span class="m-text m-primary">Katamo ca puggalo saddhānusārī?</span><br />
</p>
<p id="pp2p7c14p2">
<span class="m-text m-primary">Yassa puggalassa sotāpattiphalasacchikiriyāya paṭipannassa saddhindriyaṁ adhimattaṁ hoti, saddhāvāhiṁ saddhāpubbaṅgamaṁ ariyamaggaṁ bhāveti.</span><br />
</p>
<p id="pp2p7c14p3">
<span class="m-text m-primary">Ayaṁ vuccati puggalo saddhānusārī.</span><br />
</p>
<p id="pp2p7c14p4">
<span class="m-text m-primary">Sotāpattiphalasacchikiriyāya paṭipanno puggalo saddhānusārī, phale ṭhito saddhāvimuttoti.</span><br />
</p>
<p id="pp2p7c15p1">
<span class="m-text m-primary">Sattakaniddeso.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>