<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn40 &raquo; Saṁyutta Nikāya 40 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny01ep00bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 40" />
  <meta name="twitter:title" content="Saṁyutta Nikāya 40" />
  <meta property="og:url" content="https://www.theravadan.org/pages/sny01ep00bz.html" />
  <meta property="og:description" content="Translators: sujato Linked Discourses 40 1. Moggallānavagga 1. By Moggallāna 10. Sakkasutta 10. With Sakka Atha kho āyasmā mahāmoggallāno—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—jetavane antarahito devesu tāvatiṁsesu pāturahosi. And then Venerable Mahāmoggallāna, as easily as a strong person would extend …" />
  <meta name="twitter:description" content="Translators: sujato Linked Discourses 40 1. Moggallānavagga 1. By Moggallāna 10. Sakkasutta 10. With Sakka Atha kho āyasmā mahāmoggallāno—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—jetavane antarahito devesu tāvatiṁsesu pāturahosi. And then Venerable Mahāmoggallāna, as easily as a strong person would extend …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn40-index.html">sn40</a> &raquo;
          </span>
          Saṁyutta Nikāya 40
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 40</span></p>
<section id="moggallanavagga">
<h2><a href="#moggallanavagga">1. Moggallānavagga</a></h2>
<p><span class="m-text">1. By Moggallāna</span></p>
<section id="sakkasutta">
<h3><a href="#sakkasutta">10. Sakkasutta</a></h3>
<p><span class="m-text">10. With Sakka</span></p>
<p id="sn40p10c1p1">
<span class="m-text m-primary">Atha kho āyasmā mahāmoggallāno—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—jetavane antarahito devesu tāvatiṁsesu pāturahosi.</span><br />
<span class="m-text">And then Venerable Mahāmoggallāna, as easily as a strong person would extend or contract their arm, vanished from Jeta’s Grove and reappeared among the gods of the Thirty-Three.</span><br />
</p>
<p id="sn40p10c1p2">
<span class="m-text m-primary">Atha kho sakko devānamindo pañcahi devatāsatehi saddhiṁ yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ abhivādetvā ekamantaṁ aṭṭhāsi. Ekamantaṁ ṭhitaṁ kho sakkaṁ devānamindaṁ āyasmā mahāmoggallāno etadavoca:</span><br />
<span class="m-text">Then Sakka, lord of gods, with five hundred deities came up to Mahāmoggallāna, bowed, and stood to one side. Mahāmoggallāna said to him:</span><br />
</p>
<p id="sn40p10c2p1">
<span class="m-text m-primary">“Sādhu kho, devānaminda, buddhasaraṇagamanaṁ hoti.</span><br />
<span class="m-text">“Lord of gods, it’s good to go for refuge to the Buddha.</span><br />
</p>
<p id="sn40p10c2p2">
<span class="m-text m-primary">Buddhasaraṇagamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
<span class="m-text">It’s the reason why some sentient beings, when their body breaks up, after death, are reborn in a good place, a heavenly realm.</span><br />
</p>
<p id="sn40p10c2p3">
<span class="m-text m-primary">Sādhu kho, devānaminda, dhammasaraṇagamanaṁ hoti.</span><br />
<span class="m-text">It’s good to go for refuge to the teaching.</span><br />
</p>
<p id="sn40p10c2p4">
<span class="m-text m-primary">Dhammasaraṇagamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
<span class="m-text">It’s the reason why some sentient beings, when their body breaks up, after death, are reborn in a good place, a heavenly realm.</span><br />
</p>
<p id="sn40p10c2p5">
<span class="m-text m-primary">Sādhu kho, devānaminda, saṅghasaraṇagamanaṁ hoti.</span><br />
<span class="m-text">It’s good to go for refuge to the Saṅgha.</span><br />
</p>
<p id="sn40p10c2p6">
<span class="m-text m-primary">Saṅghasaraṇagamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti.</span><br />
<span class="m-text">It’s the reason why some sentient beings, when their body breaks up, after death, are reborn in a good place, a heavenly realm.”</span><br />
</p>
<p id="sn40p10c3p1">
<span class="m-text m-primary">“Sādhu kho, mārisa moggallāna, buddhasaraṇagamanaṁ hoti.</span><br />
<span class="m-text">“My good Moggallāna, it’s good to go for refuge to the Buddha …</span><br />
</p>
<p id="sn40p10c3p2">
<span class="m-text m-primary">Buddhasaraṇagamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c3p3">
<span class="m-text m-primary">Sādhu kho, mārisa moggallāna, dhammasaraṇagamanaṁ hoti.</span><br />
<span class="m-text">the teaching …</span><br />
</p>
<p id="sn40p10c3p4">
<span class="m-text m-primary">Dhammasaraṇagamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c3p5">
<span class="m-text m-primary">Sādhu kho, mārisa moggallāna, saṅgha …pe…</span><br />
<span class="m-text">the Saṅgha.</span><br />
</p>
<p id="sn40p10c3p6">
<span class="m-text m-primary">sugatiṁ saggaṁ lokaṁ upapajjantī”ti.</span><br />
<span class="m-text">It’s the reason why some sentient beings, when their body breaks up, after death, are reborn in a good place, a heavenly realm.”</span><br />
</p>
<p id="sn40p10c3p7">
<span class="m-text m-primary">(…)</span><br />
</p>
<p id="sn40p10c4p1">
<span class="m-text m-primary">Atha kho sakko devānamindo chahi devatāsatehi saddhiṁ …pe…</span><br />
<span class="m-text">Then Sakka, lord of gods, with six hundred deities …</span><br />
</p>
<p id="sn40p10c4p2">
<span class="m-text m-primary">atha kho sakko devānamindo sattahi devatāsatehi saddhiṁ …pe…</span><br />
<span class="m-text">Then Sakka, lord of gods, with seven hundred deities …</span><br />
</p>
<p id="sn40p10c4p3">
<span class="m-text m-primary">atha kho sakko devānamindo aṭṭhahi devatāsatehi saddhiṁ …pe…</span><br />
<span class="m-text">Then Sakka, lord of gods, with eight hundred deities …</span><br />
</p>
<p id="sn40p10c4p4">
<span class="m-text m-primary">atha kho sakko devānamindo asītiyā devatāsahassehi saddhiṁ yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ abhivādetvā ekamantaṁ aṭṭhāsi. Ekamantaṁ ṭhitaṁ kho sakkaṁ devānamindaṁ āyasmā mahāmoggallāno etadavoca:</span><br />
<span class="m-text">Then Sakka, lord of gods, with eighty thousand deities …</span><br />
</p>
<p id="sn40p10c5p1">
<span class="m-text m-primary">“Sādhu kho, devānaminda, buddhasaraṇagamanaṁ hoti.</span><br />
</p>
<p id="sn40p10c5p2">
<span class="m-text m-primary">Buddhasaraṇagamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c5p3">
<span class="m-text m-primary">Sādhu kho, devānaminda, dhammasaraṇagamanaṁ hoti.</span><br />
</p>
<p id="sn40p10c5p4">
<span class="m-text m-primary">Dhammasaraṇagamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c5p5">
<span class="m-text m-primary">Sādhu kho, devānaminda, saṅghasaraṇagamanaṁ hoti.</span><br />
</p>
<p id="sn40p10c5p6">
<span class="m-text m-primary">Saṅghasaraṇagamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti.</span><br />
</p>
<p id="sn40p10c6p1">
<span class="m-text m-primary">“Sādhu kho, mārisa moggallāna, buddhasaraṇagamanaṁ hoti.</span><br />
</p>
<p id="sn40p10c6p2">
<span class="m-text m-primary">Buddhasaraṇagamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c6p3">
<span class="m-text m-primary">Sādhu kho, mārisa moggallāna, dhammasaraṇagamanaṁ hoti …pe…</span><br />
</p>
<p id="sn40p10c6p4">
<span class="m-text m-primary">sādhu kho, mārisa moggallāna, saṅghasaraṇagamanaṁ hoti.</span><br />
</p>
<p id="sn40p10c6p5">
<span class="m-text m-primary">Saṅghasaraṇagamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti.</span><br />
</p>
<p id="sn40p10c6p6">
<span class="m-text m-primary">(…)</span><br />
</p>
<p id="sn40p10c7p1">
<span class="m-text m-primary">Atha kho sakko devānamindo pañcahi devatāsatehi saddhiṁ yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ abhivādetvā ekamantaṁ aṭṭhāsi. Ekamantaṁ ṭhitaṁ kho sakkaṁ devānamindaṁ āyasmā mahāmoggallāno etadavoca:</span><br />
<span class="m-text">Then Sakka, lord of gods, with five hundred deities came up to Mahāmoggallāna, bowed, and stood to one side. Mahāmoggallāna said to him:</span><br />
</p>
<p id="sn40p10c8p1">
<span class="m-text m-primary">“Sādhu kho, devānaminda, buddhe aveccappasādena samannāgamanaṁ hoti:</span><br />
<span class="m-text">“Lord of gods, it’s good to have experiential confidence in the Buddha:</span><br />
</p>
<p id="sn40p10c8p2">
<span class="m-text m-primary">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti.</span><br />
<span class="m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="sn40p10c8p3">
<span class="m-text m-primary">Buddhe aveccappasādena samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
<span class="m-text">It’s the reason why some sentient beings, when their body breaks up, after death, are reborn in a good place, a heavenly realm.</span><br />
</p>
<p id="sn40p10c9p1">
<span class="m-text m-primary">Sādhu kho, devānaminda, dhamme aveccappasādena samannāgamanaṁ hoti:</span><br />
<span class="m-text">It’s good to have experiential confidence in the teaching:</span><br />
</p>
<p id="sn40p10c9p2">
<span class="m-text m-primary">‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṁ veditabbo viññūhī’ti.</span><br />
<span class="m-text">‘The teaching is well explained by the Buddha—visible in this very life, immediately effective, inviting inspection, relevant, so that sensible people can know it for themselves.’</span><br />
</p>
<p id="sn40p10c9p3">
<span class="m-text m-primary">Dhamme aveccappasādena samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
<span class="m-text">It’s the reason why some sentient beings, when their body breaks up, after death, are reborn in a good place, a heavenly realm.</span><br />
</p>
<p id="sn40p10c10p1">
<span class="m-text m-primary">Sādhu kho, devānaminda, saṅghe aveccappasādena samannāgamanaṁ hoti:</span><br />
<span class="m-text">It’s good to have experiential confidence in the Saṅgha:</span><br />
</p>
<p id="sn40p10c10p2">
<span class="m-text m-primary">‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṁ cattāri purisayugāni aṭṭha purisapuggalā esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassā’ti.</span><br />
<span class="m-text">‘The Saṅgha of the Buddha’s disciples is practicing the way that’s good, direct, methodical, and proper. It consists of the four pairs, the eight individuals. This is the Saṅgha of the Buddha’s disciples that is worthy of offerings dedicated to the gods, worthy of hospitality, worthy of a religious donation, worthy of greeting with joined palms, and is the supreme field of merit for the world.’</span><br />
</p>
<p id="sn40p10c10p3">
<span class="m-text m-primary">Saṅghe aveccappasādena samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
<span class="m-text">It’s the reason why some sentient beings, when their body breaks up, after death, are reborn in a good place, a heavenly realm.</span><br />
</p>
<p id="sn40p10c11p1">
<span class="m-text m-primary">Sādhu kho, devānaminda, ariyakantehi sīlehi samannāgamanaṁ hoti akhaṇḍehi acchiddehi asabalehi akammāsehi bhujissehi viññuppasatthehi aparāmaṭṭhehi samādhisaṁvattanikehi.</span><br />
<span class="m-text">It’s good to have the ethical conduct that’s loved by the noble ones, unbroken, impeccable, spotless, and unmarred, liberating, praised by sensible people, not mistaken, and leading to immersion.</span><br />
</p>
<p id="sn40p10c11p2">
<span class="m-text m-primary">Ariyakantehi sīlehi samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti.</span><br />
<span class="m-text">It’s the reason why some sentient beings, when their body breaks up, after death, are reborn in a good place, a heavenly realm.”</span><br />
</p>
<p id="sn40p10c12p1">
<span class="m-text m-primary">“Sādhu kho, mārisa moggallāna, buddhe aveccappasādena samannāgamanaṁ hoti:</span><br />
<span class="m-text">“My good Moggallāna, it’s good to have experiential confidence in the Buddha …</span><br />
</p>
<p id="sn40p10c12p2">
<span class="m-text m-primary">‘itipi so …pe… satthā devamanussānaṁ buddho bhagavā’ti.</span><br />
</p>
<p id="sn40p10c12p3">
<span class="m-text m-primary">Buddhe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c13p1">
<span class="m-text m-primary">Sādhu kho, mārisa moggallāna, dhamme aveccappasādena samannāgamanaṁ hoti:</span><br />
<span class="m-text">the teaching …</span><br />
</p>
<p id="sn40p10c13p2">
<span class="m-text m-primary">‘svākkhāto bhagavatā dhammo …pe… paccattaṁ veditabbo viññūhī’ti.</span><br />
</p>
<p id="sn40p10c13p3">
<span class="m-text m-primary">Dhamme aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c14p1">
<span class="m-text m-primary">Sādhu kho, mārisa moggallāna, saṅghe aveccappasādena samannāgamanaṁ hoti:</span><br />
<span class="m-text">the Saṅgha …</span><br />
</p>
<p id="sn40p10c14p2">
<span class="m-text m-primary">‘suppaṭipanno bhagavato sāvakasaṅgho …pe… anuttaraṁ puññakkhettaṁ lokassā’ti.</span><br />
</p>
<p id="sn40p10c14p3">
<span class="m-text m-primary">Saṅghe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c15p1">
<span class="m-text m-primary">Sādhu kho, mārisa moggallāna, ariyakantehi sīlehi samannāgamanaṁ hoti akhaṇḍehi …pe… samādhisaṁvattanikehi.</span><br />
<span class="m-text">and to have the ethical conduct that’s loved by the noble ones …</span><br />
</p>
<p id="sn40p10c15p2">
<span class="m-text m-primary">Ariyakantehi sīlehi samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti.</span><br />
<span class="m-text">It’s the reason why some sentient beings, when their body breaks up, after death, are reborn in a good place, a heavenly realm.”</span><br />
</p>
<p id="sn40p10c15p3">
<span class="m-text m-primary">(…)</span><br />
</p>
<p id="sn40p10c16p1">
<span class="m-text m-primary">Atha kho sakko devānamindo chahi devatāsatehi saddhiṁ …pe….</span><br />
<span class="m-text">Then Sakka, lord of gods, with six hundred deities …</span><br />
</p>
<p id="sn40p10c16p2">
<span class="m-text m-primary">Atha kho sakko devānamindo sattahi devatāsatehi saddhiṁ …pe….</span><br />
<span class="m-text">Then Sakka, lord of gods, with seven hundred deities …</span><br />
</p>
<p id="sn40p10c16p3">
<span class="m-text m-primary">Atha kho sakko devānamindo aṭṭhahi devatāsatehi saddhiṁ …pe….</span><br />
<span class="m-text">Then Sakka, lord of gods, with eight hundred deities …</span><br />
</p>
<p id="sn40p10c16p4">
<span class="m-text m-primary">Atha kho sakko devānamindo asītiyā devatāsahassehi saddhiṁ yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ abhivādetvā ekamantaṁ aṭṭhāsi. Ekamantaṁ ṭhitaṁ kho sakkaṁ devānamindaṁ āyasmā mahāmoggallāno etadavoca:</span><br />
<span class="m-text">Then Sakka, lord of gods, with eighty thousand deities …</span><br />
</p>
<p id="sn40p10c17p1">
<span class="m-text m-primary">“Sādhu kho, devānaminda, buddhe aveccappasādena samannāgamanaṁ hoti:</span><br />
</p>
<p id="sn40p10c17p2">
<span class="m-text m-primary">‘itipi so bhagavā …pe… satthā devamanussānaṁ buddho bhagavā’ti.</span><br />
</p>
<p id="sn40p10c17p3">
<span class="m-text m-primary">Buddhe aveccappasādena samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c18p1">
<span class="m-text m-primary">Sādhu kho, devānaminda, dhamme aveccappasādena samannāgamanaṁ hoti:</span><br />
</p>
<p id="sn40p10c18p2">
<span class="m-text m-primary">‘svākkhāto bhagavatā dhammo …pe… paccattaṁ veditabbo viññūhī’ti.</span><br />
</p>
<p id="sn40p10c18p3">
<span class="m-text m-primary">Dhamme aveccappasādena samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c19p1">
<span class="m-text m-primary">Sādhu kho, devānaminda, saṅghe aveccappasādena samannāgamanaṁ hoti:</span><br />
</p>
<p id="sn40p10c19p2">
<span class="m-text m-primary">‘suppaṭipanno bhagavato sāvakasaṅgho …pe… anuttaraṁ puññakkhettaṁ lokassā’ti.</span><br />
</p>
<p id="sn40p10c19p3">
<span class="m-text m-primary">Saṅghe aveccappasādena samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c20p1">
<span class="m-text m-primary">Sādhu kho, devānaminda, ariyakantehi sīlehi samannāgamanaṁ hoti akhaṇḍehi …pe… samādhisaṁvattanikehi.</span><br />
</p>
<p id="sn40p10c20p2">
<span class="m-text m-primary">Ariyakantehi sīlehi samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti.</span><br />
</p>
<p id="sn40p10c21p1">
<span class="m-text m-primary">“Sādhu kho, mārisa moggallāna, buddhe aveccappasādena samannāgamanaṁ hoti:</span><br />
</p>
<p id="sn40p10c21p2">
<span class="m-text m-primary">‘itipi so bhagavā …pe… satthā devamanussānaṁ buddho bhagavā’ti.</span><br />
</p>
<p id="sn40p10c21p3">
<span class="m-text m-primary">Buddhe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c22p1">
<span class="m-text m-primary">Sādhu kho, mārisa moggallāna, dhamme aveccappasādena samannāgamanaṁ hoti:</span><br />
</p>
<p id="sn40p10c22p2">
<span class="m-text m-primary">‘svākkhāto bhagavatā dhammo …pe… paccattaṁ veditabbo viññūhī’ti.</span><br />
</p>
<p id="sn40p10c22p3">
<span class="m-text m-primary">Dhamme aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c23p1">
<span class="m-text m-primary">Sādhu kho, mārisa moggallāna, saṅghe aveccappasādena samannāgamanaṁ hoti:</span><br />
</p>
<p id="sn40p10c23p2">
<span class="m-text m-primary">‘suppaṭipanno bhagavato sāvakasaṅgho …pe… anuttaraṁ puññakkhettaṁ lokassā’ti.</span><br />
</p>
<p id="sn40p10c23p3">
<span class="m-text m-primary">Saṅghe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c24p1">
<span class="m-text m-primary">Sādhu kho, mārisa moggallāna, ariyakantehi sīlehi samannāgamanaṁ hoti akhaṇḍehi …pe… samādhisaṁvattanikehi.</span><br />
</p>
<p id="sn40p10c24p2">
<span class="m-text m-primary">Ariyakantehi sīlehi samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti.</span><br />
</p>
<p id="sn40p10c24p3">
<span class="m-text m-primary">(…)</span><br />
</p>
<p id="sn40p10c25p1">
<span class="m-text m-primary">Atha kho sakko devānamindo pañcahi devatāsatehi saddhiṁ yenāyasmā mahāmoggallāno tenupasaṅkami …pe…</span><br />
<span class="m-text">Then Sakka, lord of gods, with five hundred deities came up to Mahāmoggallāna,</span><br />
</p>
<p id="sn40p10c25p2">
<span class="m-text m-primary">ekamantaṁ ṭhitaṁ kho sakkaṁ devānamindaṁ āyasmā mahāmoggallāno etadavoca:</span><br />
<span class="m-text">bowed, and stood to one side. Mahāmoggallāna said to him:</span><br />
</p>
<p id="sn40p10c26p1">
<span class="m-text m-primary">“Sādhu kho, devānaminda, buddhasaraṇagamanaṁ hoti.</span><br />
<span class="m-text">“Lord of gods, it’s good to go for refuge to the Buddha.</span><br />
</p>
<p id="sn40p10c26p2">
<span class="m-text m-primary">Buddhasaraṇagamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
<span class="m-text">It’s the reason why some sentient beings, when their body breaks up, after death, are reborn in a good place, a heavenly realm.</span><br />
</p>
<p id="sn40p10c26p3">
<span class="m-text m-primary">Te aññe deve dasahi ṭhānehi adhigaṇhanti—</span><br />
<span class="m-text">They surpass other gods in ten respects:</span><br />
</p>
<p id="sn40p10c26p4">
<span class="m-text m-primary">dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehi.</span><br />
<span class="m-text">divine life span, beauty, happiness, glory, sovereignty, sights, sounds, smells, tastes, and touches.</span><br />
</p>
<p id="sn40p10c27p1">
<span class="m-text m-primary">Sādhu kho, devānaminda, dhammasaraṇagamanaṁ hoti.</span><br />
<span class="m-text">It’s good to go for refuge to the teaching …</span><br />
</p>
<p id="sn40p10c27p2">
<span class="m-text m-primary">Dhammasaraṇagamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c27p3">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c27p4">
<span class="m-text m-primary">dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehi.</span><br />
</p>
<p id="sn40p10c28p1">
<span class="m-text m-primary">Sādhu kho, devānaminda, saṅghasaraṇagamanaṁ hoti.</span><br />
<span class="m-text">It’s good to go for refuge to the Saṅgha.</span><br />
</p>
<p id="sn40p10c28p2">
<span class="m-text m-primary">Saṅghasaraṇagamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
<span class="m-text">It’s the reason why some sentient beings, when their body breaks up, after death, are reborn in a good place, a heavenly realm.</span><br />
</p>
<p id="sn40p10c28p3">
<span class="m-text m-primary">Te aññe deve dasahi ṭhānehi adhigaṇhanti—</span><br />
<span class="m-text">They surpass other gods in ten respects:</span><br />
</p>
<p id="sn40p10c28p4">
<span class="m-text m-primary">dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehī”ti.</span><br />
<span class="m-text">divine life span, beauty, happiness, glory, sovereignty, sights, sounds, smells, tastes, and touches.”</span><br />
</p>
<p id="sn40p10c29p1">
<span class="m-text m-primary">“Sādhu kho, mārisa moggallāna, buddhasaraṇagamanaṁ hoti.</span><br />
<span class="m-text">“My good Moggallāna, it’s good to go for refuge to the Buddha …”</span><br />
</p>
<p id="sn40p10c29p2">
<span class="m-text m-primary">Buddhasaraṇagamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c29p3">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c29p4">
<span class="m-text m-primary">dibbena āyunā …pe… dibbehi phoṭṭhabbehi.</span><br />
</p>
<p id="sn40p10c30p1">
<span class="m-text m-primary">Sādhu kho, mārisa moggallāna, dhammasaraṇagamanaṁ hoti …pe….</span><br />
</p>
<p id="sn40p10c31p1">
<span class="m-text m-primary">Sādhu kho, mārisa moggallāna, saṅghasaraṇagamanaṁ hoti.</span><br />
</p>
<p id="sn40p10c31p2">
<span class="m-text m-primary">Saṅghasaraṇagamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c31p3">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c31p4">
<span class="m-text m-primary">dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehī”ti.</span><br />
</p>
<p id="sn40p10c31p5">
<span class="m-text m-primary">(…)</span><br />
</p>
<p id="sn40p10c32p1">
<span class="m-text m-primary">Atha kho sakko devānamindo chahi devatāsatehi saddhiṁ …pe…</span><br />
<span class="m-text">Then Sakka, lord of gods, with six hundred deities …</span><br />
</p>
<p id="sn40p10c32p2">
<span class="m-text m-primary">atha kho sakko devānamindo sattahi devatāsatehi saddhiṁ …pe…</span><br />
<span class="m-text">Then Sakka, lord of gods, with seven hundred deities …</span><br />
</p>
<p id="sn40p10c32p3">
<span class="m-text m-primary">atha kho sakko devānamindo aṭṭhahi devatāsatehi saddhiṁ …pe…</span><br />
<span class="m-text">Then Sakka, lord of gods, with eight hundred deities …</span><br />
</p>
<p id="sn40p10c32p4">
<span class="m-text m-primary">atha kho sakko devānamindo asītiyā devatāsahassehi saddhiṁ yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ abhivādetvā ekamantaṁ aṭṭhāsi. Ekamantaṁ ṭhitaṁ kho sakkaṁ devānamindaṁ āyasmā mahāmoggallāno etadavoca:</span><br />
<span class="m-text">Then Sakka, lord of gods, with eighty thousand deities …</span><br />
</p>
<p id="sn40p10c33p1">
<span class="m-text m-primary">“Sādhu kho, devānaminda, buddhasaraṇagamanaṁ hoti.</span><br />
</p>
<p id="sn40p10c33p2">
<span class="m-text m-primary">Buddhasaraṇagamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c33p3">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c33p4">
<span class="m-text m-primary">dibbena āyunā …pe… dibbehi phoṭṭhabbehi.</span><br />
</p>
<p id="sn40p10c34p1">
<span class="m-text m-primary">Sādhu kho, devānaminda, dhammasaraṇagamanaṁ hoti …pe….</span><br />
</p>
<p id="sn40p10c35p1">
<span class="m-text m-primary">Sādhu kho, devānaminda, saṅghasaraṇagamanaṁ hoti.</span><br />
</p>
<p id="sn40p10c35p2">
<span class="m-text m-primary">Saṅghasaraṇagamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c35p3">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c35p4">
<span class="m-text m-primary">dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehī”ti.</span><br />
</p>
<p id="sn40p10c36p1">
<span class="m-text m-primary">“Sādhu kho, mārisa moggallāna, buddhasaraṇagamanaṁ hoti …pe…</span><br />
</p>
<p id="sn40p10c36p2">
<span class="m-text m-primary">sādhu kho, mārisa moggallāna, dhammasaraṇagamanaṁ hoti …pe…</span><br />
</p>
<p id="sn40p10c36p3">
<span class="m-text m-primary">sādhu kho, mārisa moggallāna, saṅghasaraṇagamanaṁ hoti.</span><br />
</p>
<p id="sn40p10c36p4">
<span class="m-text m-primary">Saṅghasaraṇagamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c36p5">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c36p6">
<span class="m-text m-primary">dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehī”ti.</span><br />
</p>
<p id="sn40p10c36p7">
<span class="m-text m-primary">(…)</span><br />
</p>
<p id="sn40p10c37p1">
<span class="m-text m-primary">Atha kho sakko devānamindo pañcahi devatāsatehi saddhiṁ yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ abhivādetvā ekamantaṁ aṭṭhāsi. Ekamantaṁ ṭhitaṁ kho sakkaṁ devānamindaṁ āyasmā mahāmoggallāno etadavoca:</span><br />
<span class="m-text">Then Sakka, lord of gods, with five hundred deities came up to Mahāmoggallāna, bowed, and stood to one side. Mahāmoggallāna said to him:</span><br />
</p>
<p id="sn40p10c38p1">
<span class="m-text m-primary">“Sādhu kho, devānaminda, buddhe aveccappasādena samannāgamanaṁ hoti:</span><br />
<span class="m-text">“Lord of gods, it’s good to have experiential confidence in the Buddha:</span><br />
</p>
<p id="sn40p10c38p2">
<span class="m-text m-primary">‘itipi so bhagavā …pe… satthā devamanussānaṁ buddho bhagavā’ti.</span><br />
<span class="m-text">‘That Blessed One is perfected, a fully awakened Buddha … teacher of gods and humans, awakened, blessed.’</span><br />
</p>
<p id="sn40p10c38p3">
<span class="m-text m-primary">Buddhe aveccappasādena samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
<span class="m-text">It’s the reason why some sentient beings, when their body breaks up, after death, are reborn in a good place, a heavenly realm.</span><br />
</p>
<p id="sn40p10c38p4">
<span class="m-text m-primary">Te aññe deve dasahi ṭhānehi adhigaṇhanti—</span><br />
<span class="m-text">They surpass other gods in ten respects:</span><br />
</p>
<p id="sn40p10c38p5">
<span class="m-text m-primary">dibbena āyunā …pe… dibbehi phoṭṭhabbehi.</span><br />
<span class="m-text">divine life span, beauty, happiness, glory, sovereignty, sights, sounds, smells, tastes, and touches.</span><br />
</p>
<p id="sn40p10c39p1">
<span class="m-text m-primary">Sādhu kho, devānaminda, dhamme aveccappasādena samannāgamanaṁ hoti:</span><br />
<span class="m-text">It’s good to have experiential confidence in the teaching …</span><br />
</p>
<p id="sn40p10c39p2">
<span class="m-text m-primary">‘svākkhāto bhagavatā dhammo …pe… paccattaṁ veditabbo viññūhī’ti.</span><br />
</p>
<p id="sn40p10c39p3">
<span class="m-text m-primary">Dhamme aveccappasādena samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti …pe….</span><br />
</p>
<p id="sn40p10c40p1">
<span class="m-text m-primary">Sādhu kho, devānaminda, saṅghe aveccappasādena samannāgamanaṁ hoti:</span><br />
<span class="m-text">It’s good to have experiential confidence in the Saṅgha …</span><br />
</p>
<p id="sn40p10c40p2">
<span class="m-text m-primary">‘suppaṭipanno bhagavato sāvakasaṅgho …pe… lokassā’ti.</span><br />
</p>
<p id="sn40p10c40p3">
<span class="m-text m-primary">Saṅghe aveccappasādena samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti …pe….</span><br />
</p>
<p id="sn40p10c41p1">
<span class="m-text m-primary">Sādhu kho, devānaminda, ariyakantehi sīlehi samannāgamanaṁ hoti akhaṇḍehi …pe… samādhisaṁvattanikehi.</span><br />
<span class="m-text">It’s good to have the ethical conduct that’s loved by the noble ones …”</span><br />
</p>
<p id="sn40p10c41p2">
<span class="m-text m-primary">Ariyakantehi sīlehi samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c41p3">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c41p4">
<span class="m-text m-primary">dibbena āyunā …pe… dibbehi phoṭṭhabbehī”ti.</span><br />
</p>
<p id="sn40p10c42p1">
<span class="m-text m-primary">“Sādhu kho, mārisa moggallāna, buddhe aveccappasādena samannāgamanaṁ hoti:</span><br />
<span class="m-text">“My good Moggallāna, it’s good to have experiential confidence in the Buddha …”</span><br />
</p>
<p id="sn40p10c42p2">
<span class="m-text m-primary">‘itipi so bhagavā …pe… satthā devamanussānaṁ buddho bhagavā’ti.</span><br />
</p>
<p id="sn40p10c42p3">
<span class="m-text m-primary">Buddhe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c42p4">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c42p5">
<span class="m-text m-primary">dibbena āyunā …pe… dibbehi phoṭṭhabbehi.</span><br />
</p>
<p id="sn40p10c43p1">
<span class="m-text m-primary">Sādhu kho, mārisa moggallāna, dhamme aveccappasādena samannāgamanaṁ hoti:</span><br />
</p>
<p id="sn40p10c43p2">
<span class="m-text m-primary">‘svākkhāto bhagavatā dhammo …pe… paccattaṁ veditabbo viññūhī’ti.</span><br />
</p>
<p id="sn40p10c43p3">
<span class="m-text m-primary">Dhamme aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c43p4">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c43p5">
<span class="m-text m-primary">dibbena āyunā …pe… dibbehi phoṭṭhabbehi.</span><br />
</p>
<p id="sn40p10c44p1">
<span class="m-text m-primary">Sādhu kho, mārisa moggallāna, saṅghe aveccappasādena samannāgamanaṁ hoti:</span><br />
</p>
<p id="sn40p10c44p2">
<span class="m-text m-primary">‘suppaṭipanno bhagavato sāvakasaṅgho …pe… lokassā’ti.</span><br />
</p>
<p id="sn40p10c44p3">
<span class="m-text m-primary">Saṅghe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti …pe….</span><br />
</p>
<p id="sn40p10c45p1">
<span class="m-text m-primary">Sādhu kho, mārisa moggallāna, ariyakantehi sīlehi samannāgamanaṁ hoti akhaṇḍehi …pe… samādhisaṁvattanikehi.</span><br />
</p>
<p id="sn40p10c45p2">
<span class="m-text m-primary">Ariyakantehi sīlehi samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c45p3">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c45p4">
<span class="m-text m-primary">dibbena āyunā …pe… dibbehi phoṭṭhabbehī”ti.</span><br />
</p>
<p id="sn40p10c45p5">
<span class="m-text m-primary">(…)</span><br />
</p>
<p id="sn40p10c46p1">
<span class="m-text m-primary">Atha kho sakko devānamindo chahi devatāsatehi saddhiṁ …pe…</span><br />
<span class="m-text">Then Sakka, lord of gods, with six hundred deities …</span><br />
</p>
<p id="sn40p10c46p2">
<span class="m-text m-primary">atha kho sakko devānamindo sattahi devatāsatehi saddhiṁ …pe…</span><br />
<span class="m-text">Then Sakka, lord of gods, with seven hundred deities …</span><br />
</p>
<p id="sn40p10c46p3">
<span class="m-text m-primary">atha kho sakko devānamindo aṭṭhahi devatāsatehi saddhiṁ …pe…</span><br />
<span class="m-text">Then Sakka, lord of gods, with eight hundred deities …</span><br />
</p>
<p id="sn40p10c46p4">
<span class="m-text m-primary">atha kho sakko devānamindo asītiyā devatāsahassehi saddhiṁ yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ abhivādetvā ekamantaṁ aṭṭhāsi. Ekamantaṁ ṭhitaṁ kho sakkaṁ devānamindaṁ āyasmā mahāmoggallāno etadavoca:</span><br />
<span class="m-text">Then Sakka, lord of gods, with eighty thousand deities …</span><br />
</p>
<p id="sn40p10c47p1">
<span class="m-text m-primary">“Sādhu kho, devānaminda, buddhe aveccappasādena samannāgamanaṁ hoti:</span><br />
</p>
<p id="sn40p10c47p2">
<span class="m-text m-primary">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti.</span><br />
</p>
<p id="sn40p10c47p3">
<span class="m-text m-primary">Buddhe aveccappasādena samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c47p4">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c47p5">
<span class="m-text m-primary">dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehi.</span><br />
</p>
<p id="sn40p10c48p1">
<span class="m-text m-primary">Sādhu kho, devānaminda, dhamme aveccappasādena samannāgamanaṁ hoti:</span><br />
</p>
<p id="sn40p10c48p2">
<span class="m-text m-primary">‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṁ veditabbo viññūhī’ti.</span><br />
</p>
<p id="sn40p10c48p3">
<span class="m-text m-primary">Dhamme aveccappasādena samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c48p4">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c48p5">
<span class="m-text m-primary">dibbena āyunā …pe… dibbehi phoṭṭhabbehi.</span><br />
</p>
<p id="sn40p10c49p1">
<span class="m-text m-primary">Sādhu kho, devānaminda, saṅghe aveccappasādena samannāgamanaṁ hoti:</span><br />
</p>
<p id="sn40p10c49p2">
<span class="m-text m-primary">‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṁ cattāri purisayugāni aṭṭha purisapuggalā esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassā’ti.</span><br />
</p>
<p id="sn40p10c49p3">
<span class="m-text m-primary">Saṅghe aveccappasādena samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c49p4">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c49p5">
<span class="m-text m-primary">dibbena āyunā …pe… dibbehi phoṭṭhabbehi.</span><br />
</p>
<p id="sn40p10c50p1">
<span class="m-text m-primary">Sādhu kho, devānaminda, ariyakantehi sīlehi samannāgamanaṁ hoti akhaṇḍehi acchiddehi asabalehi akammāsehi bhujissehi viññuppasatthehi aparāmaṭṭhehi samādhisaṁvattanikehi.</span><br />
</p>
<p id="sn40p10c50p2">
<span class="m-text m-primary">Ariyakantehi sīlehi samannāgamanahetu kho, devānaminda, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c50p3">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c50p4">
<span class="m-text m-primary">dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehī”ti.</span><br />
</p>
<p id="sn40p10c51p1">
<span class="m-text m-primary">“Sādhu kho, mārisa moggallāna, buddhe aveccappasādena samannāgamanaṁ hoti:</span><br />
</p>
<p id="sn40p10c51p2">
<span class="m-text m-primary">‘itipi so bhagavā …pe… satthā devamanussānaṁ buddho bhagavā’ti.</span><br />
</p>
<p id="sn40p10c51p3">
<span class="m-text m-primary">Buddhe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c51p4">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c51p5">
<span class="m-text m-primary">dibbena āyunā …pe… dibbehi phoṭṭhabbehi.</span><br />
</p>
<p id="sn40p10c52p1">
<span class="m-text m-primary">Sādhu kho, mārisa moggallāna, dhamme aveccappasādena samannāgamanaṁ hoti:</span><br />
</p>
<p id="sn40p10c52p2">
<span class="m-text m-primary">‘svākkhāto bhagavatā dhammo …pe… paccattaṁ veditabbo viññūhī’ti.</span><br />
</p>
<p id="sn40p10c52p3">
<span class="m-text m-primary">Dhamme aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c52p4">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c52p5">
<span class="m-text m-primary">dibbena āyunā …pe… dibbehi phoṭṭhabbehi.</span><br />
</p>
<p id="sn40p10c53p1">
<span class="m-text m-primary">Sādhu kho, mārisa moggallāna, saṅghe aveccappasādena samannāgamanaṁ hoti:</span><br />
</p>
<p id="sn40p10c53p2">
<span class="m-text m-primary">‘suppaṭipanno bhagavato sāvakasaṅgho …pe… anuttaraṁ puññakkhettaṁ lokassā’ti.</span><br />
</p>
<p id="sn40p10c53p3">
<span class="m-text m-primary">Saṅghe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c53p4">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c53p5">
<span class="m-text m-primary">dibbena āyunā …pe… dibbehi phoṭṭhabbehi.</span><br />
</p>
<p id="sn40p10c54p1">
<span class="m-text m-primary">Sādhu kho, mārisa moggallāna, ariyakantehi sīlehi samannāgamanaṁ hoti akhaṇḍehi …pe… samādhisaṁvattanikehi.</span><br />
</p>
<p id="sn40p10c54p2">
<span class="m-text m-primary">Ariyakantehi sīlehi samannāgamanahetu kho, mārisa moggallāna, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti.</span><br />
</p>
<p id="sn40p10c54p3">
<span class="m-text m-primary">Te aññe deve dasahi ṭhānehi adhigaṇhanti—</span><br />
</p>
<p id="sn40p10c54p4">
<span class="m-text m-primary">dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehī”ti.</span><br />
</p>
<p id="sn40p10c54p5">
<span class="m-text m-primary">Dasamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>