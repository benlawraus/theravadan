<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy00oz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy00oz.html" />
  <meta property="og:description" content="Sīhāsaniyavagga 8. Raṭṭhapālattheraapadāna “Padumuttarassa bhagavato, Lokajeṭṭhassa tādino; Varanāgo mayā dinno, Īsādanto urūḷhavā. Setacchatto pasobhito, sakappano sahatthipo; Agghāpetvāna taṁ sabbaṁ, saṅghārāmaṁ akārayiṁ. Catupaññāsasahassāni, pāsāde kārayiṁ ahaṁ; Mahoghadānaṁ karitvāna, niyyādesiṁ mahesino. Anumodi mahāvīro, sayambhū aggapuggalo; Sabbe jane hāsayanto, desesi amataṁ padaṁ. Taṁ me buddho viyākāsi, jalajuttaranāmako; Bhikkhusaṅghe …" />
  <meta name="twitter:description" content="Sīhāsaniyavagga 8. Raṭṭhapālattheraapadāna “Padumuttarassa bhagavato, Lokajeṭṭhassa tādino; Varanāgo mayā dinno, Īsādanto urūḷhavā. Setacchatto pasobhito, sakappano sahatthipo; Agghāpetvāna taṁ sabbaṁ, saṅghārāmaṁ akārayiṁ. Catupaññāsasahassāni, pāsāde kārayiṁ ahaṁ; Mahoghadānaṁ karitvāna, niyyādesiṁ mahesino. Anumodi mahāvīro, sayambhū aggapuggalo; Sabbe jane hāsayanto, desesi amataṁ padaṁ. Taṁ me buddho viyākāsi, jalajuttaranāmako; Bhikkhusaṅghe …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="sihasaniyavagga">
<h2><a href="#sihasaniyavagga">Sīhāsaniyavagga</a></h2>
<section id="ratthapalattheraapadana">
<h3><a href="#ratthapalattheraapadana">8. Raṭṭhapālattheraapadāna</a></h3>
<p id="tha-ap20c1p1">
<span class="m-text m-primary">“Padumuttarassa bhagavato,</span><br />
</p>
<p id="tha-ap20c1p2">
<span class="m-text m-primary">Lokajeṭṭhassa tādino;</span><br />
</p>
<p id="tha-ap20c1p3">
<span class="m-text m-primary">Varanāgo mayā dinno,</span><br />
</p>
<p id="tha-ap20c1p4">
<span class="m-text m-primary">Īsādanto urūḷhavā.</span><br />
</p>
<p id="tha-ap20c2p1">
<span class="m-text m-primary">Setacchatto pasobhito,</span><br />
</p>
<p id="tha-ap20c2p2">
<span class="m-text m-primary">sakappano sahatthipo;</span><br />
</p>
<p id="tha-ap20c2p3">
<span class="m-text m-primary">Agghāpetvāna taṁ sabbaṁ,</span><br />
</p>
<p id="tha-ap20c2p4">
<span class="m-text m-primary">saṅghārāmaṁ akārayiṁ.</span><br />
</p>
<p id="tha-ap20c3p1">
<span class="m-text m-primary">Catupaññāsasahassāni,</span><br />
</p>
<p id="tha-ap20c3p2">
<span class="m-text m-primary">pāsāde kārayiṁ ahaṁ;</span><br />
</p>
<p id="tha-ap20c3p3">
<span class="m-text m-primary">Mahoghadānaṁ karitvāna,</span><br />
</p>
<p id="tha-ap20c3p4">
<span class="m-text m-primary">niyyādesiṁ mahesino.</span><br />
</p>
<p id="tha-ap20c4p1">
<span class="m-text m-primary">Anumodi mahāvīro,</span><br />
</p>
<p id="tha-ap20c4p2">
<span class="m-text m-primary">sayambhū aggapuggalo;</span><br />
</p>
<p id="tha-ap20c4p3">
<span class="m-text m-primary">Sabbe jane hāsayanto,</span><br />
</p>
<p id="tha-ap20c4p4">
<span class="m-text m-primary">desesi amataṁ padaṁ.</span><br />
</p>
<p id="tha-ap20c5p1">
<span class="m-text m-primary">Taṁ me buddho viyākāsi,</span><br />
</p>
<p id="tha-ap20c5p2">
<span class="m-text m-primary">jalajuttaranāmako;</span><br />
</p>
<p id="tha-ap20c5p3">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap20c5p4">
<span class="m-text m-primary">imā gāthā abhāsatha.</span><br />
</p>
<p id="tha-ap20c6p1">
<span class="m-text m-primary">‘Catupaññāsasahassāni,</span><br />
</p>
<p id="tha-ap20c6p2">
<span class="m-text m-primary">pāsāde kārayī ayaṁ;</span><br />
</p>
<p id="tha-ap20c6p3">
<span class="m-text m-primary">Kathayissāmi vipākaṁ,</span><br />
</p>
<p id="tha-ap20c6p4">
<span class="m-text m-primary">suṇotha mama bhāsato.</span><br />
</p>
<p id="tha-ap20c7p1">
<span class="m-text m-primary">Aṭṭhārasasahassāni,</span><br />
</p>
<p id="tha-ap20c7p2">
<span class="m-text m-primary">kūṭāgārā bhavissare;</span><br />
</p>
<p id="tha-ap20c7p3">
<span class="m-text m-primary">Byamhuttamamhi nibbattā,</span><br />
</p>
<p id="tha-ap20c7p4">
<span class="m-text m-primary">sabbasoṇṇamayā ca te.</span><br />
</p>
<p id="tha-ap20c8p1">
<span class="m-text m-primary">Paññāsakkhattuṁ devindo,</span><br />
</p>
<p id="tha-ap20c8p2">
<span class="m-text m-primary">devarajjaṁ karissati;</span><br />
</p>
<p id="tha-ap20c8p3">
<span class="m-text m-primary">Aṭṭhapaññāsakkhattuñca,</span><br />
</p>
<p id="tha-ap20c8p4">
<span class="m-text m-primary">cakkavattī bhavissati.</span><br />
</p>
<p id="tha-ap20c9p1">
<span class="m-text m-primary">Kappasatasahassamhi,</span><br />
</p>
<p id="tha-ap20c9p2">
<span class="m-text m-primary">okkākakulasambhavo;</span><br />
</p>
<p id="tha-ap20c9p3">
<span class="m-text m-primary">Gotamo nāma gottena,</span><br />
</p>
<p id="tha-ap20c9p4">
<span class="m-text m-primary">satthā loke bhavissati.</span><br />
</p>
<p id="tha-ap20c10p1">
<span class="m-text m-primary">Devalokā cavitvāna,</span><br />
</p>
<p id="tha-ap20c10p2">
<span class="m-text m-primary">sukkamūlena codito;</span><br />
</p>
<p id="tha-ap20c10p3">
<span class="m-text m-primary">Aḍḍhe kule mahābhoge,</span><br />
</p>
<p id="tha-ap20c10p4">
<span class="m-text m-primary">nibbattissati tāvade.</span><br />
</p>
<p id="tha-ap20c11p1">
<span class="m-text m-primary">So pacchā pabbajitvāna,</span><br />
</p>
<p id="tha-ap20c11p2">
<span class="m-text m-primary">sukkamūlena codito;</span><br />
</p>
<p id="tha-ap20c11p3">
<span class="m-text m-primary">Raṭṭhapāloti nāmena,</span><br />
</p>
<p id="tha-ap20c11p4">
<span class="m-text m-primary">hessati satthu sāvako.</span><br />
</p>
<p id="tha-ap20c12p1">
<span class="m-text m-primary">Padhānapahitatto so,</span><br />
</p>
<p id="tha-ap20c12p2">
<span class="m-text m-primary">upasanto nirūpadhi;</span><br />
</p>
<p id="tha-ap20c12p3">
<span class="m-text m-primary">Sabbāsave pariññāya,</span><br />
</p>
<p id="tha-ap20c12p4">
<span class="m-text m-primary">nibbāyissatināsavo’.</span><br />
</p>
<p id="tha-ap20c13p1">
<span class="m-text m-primary">Uṭṭhāya abhinikkhamma,</span><br />
</p>
<p id="tha-ap20c13p2">
<span class="m-text m-primary">jahitā bhogasampadā;</span><br />
</p>
<p id="tha-ap20c13p3">
<span class="m-text m-primary">Kheḷapiṇḍeva bhogamhi,</span><br />
</p>
<p id="tha-ap20c13p4">
<span class="m-text m-primary">pemaṁ mayhaṁ na vijjati.</span><br />
</p>
<p id="tha-ap20c14p1">
<span class="m-text m-primary">Vīriyaṁ me dhuradhorayhaṁ,</span><br />
</p>
<p id="tha-ap20c14p2">
<span class="m-text m-primary">yogakkhemādhivāhanaṁ;</span><br />
</p>
<p id="tha-ap20c14p3">
<span class="m-text m-primary">Dhāremi antimaṁ dehaṁ,</span><br />
</p>
<p id="tha-ap20c14p4">
<span class="m-text m-primary">sammāsambuddhasāsane.</span><br />
</p>
<p id="tha-ap20c15p1">
<span class="m-text m-primary">Paṭisambhidā catasso,</span><br />
</p>
<p id="tha-ap20c15p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap20c15p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap20c15p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap20c16p1">
<span class="m-text m-primary">Itthaṁ sudaṁ āyasmā raṭṭhapālo thero imā gāthāyo abhāsitthāti.</span><br />
</p>
<p id="tha-ap20c17p1">
<span class="m-text m-primary">Raṭṭhapālattherassāpadānaṁ aṭṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>