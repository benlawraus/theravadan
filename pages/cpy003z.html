<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/cpy003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="https://www.theravadan.org/pages/cpy003z.html" />
  <meta property="og:description" content="Akittivagga Dānapāramī 3 Kururājacariya “Punāparaṁ yadā homi, indapatthe puruttame; Rājā dhanañcayo nāma, kusale dasahupāgato. Kaliṅgaraṭṭhavisayā, brāhmaṇā upagañchu maṁ; Āyācuṁ maṁ hatthināgaṁ, dhaññaṁ maṅgalasammataṁ. ‘Avuṭṭhiko janapado, dubbhikkho chātako mahā; Dadāhi pavaraṁ nāgaṁ, nīlaṁ añjanasavhayaṁ’. ‘Na me yācakamanuppatte, paṭikkhepo anucchavo; Mā me bhijji samādānaṁ, dassāmi vipula …" />
  <meta name="twitter:description" content="Akittivagga Dānapāramī 3 Kururājacariya “Punāparaṁ yadā homi, indapatthe puruttame; Rājā dhanañcayo nāma, kusale dasahupāgato. Kaliṅgaraṭṭhavisayā, brāhmaṇā upagañchu maṁ; Āyācuṁ maṁ hatthināgaṁ, dhaññaṁ maṅgalasammataṁ. ‘Avuṭṭhiko janapado, dubbhikkho chātako mahā; Dadāhi pavaraṁ nāgaṁ, nīlaṁ añjanasavhayaṁ’. ‘Na me yācakamanuppatte, paṭikkhepo anucchavo; Mā me bhijji samādānaṁ, dassāmi vipula …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<section id="akittivagga">
<h2><a href="#akittivagga">Akittivagga</a></h2>
<section id="danaparami-3">
<h3><a href="#danaparami-3">Dānapāramī 3</a></h3>
<p id="cp3c0p4">
<span class="m-text m-primary">Kururājacariya</span><br />
</p>
<p id="cp3c1p1">
<span class="m-text m-primary">“Punāparaṁ yadā homi,</span><br />
</p>
<p id="cp3c1p2">
<span class="m-text m-primary">indapatthe puruttame;</span><br />
</p>
<p id="cp3c1p3">
<span class="m-text m-primary">Rājā dhanañcayo nāma,</span><br />
</p>
<p id="cp3c1p4">
<span class="m-text m-primary">kusale dasahupāgato.</span><br />
</p>
<p id="cp3c2p1">
<span class="m-text m-primary">Kaliṅgaraṭṭhavisayā,</span><br />
</p>
<p id="cp3c2p2">
<span class="m-text m-primary">brāhmaṇā upagañchu maṁ;</span><br />
</p>
<p id="cp3c2p3">
<span class="m-text m-primary">Āyācuṁ maṁ hatthināgaṁ,</span><br />
</p>
<p id="cp3c2p4">
<span class="m-text m-primary">dhaññaṁ maṅgalasammataṁ.</span><br />
</p>
<p id="cp3c3p1">
<span class="m-text m-primary">‘Avuṭṭhiko janapado,</span><br />
</p>
<p id="cp3c3p2">
<span class="m-text m-primary">dubbhikkho chātako mahā;</span><br />
</p>
<p id="cp3c3p3">
<span class="m-text m-primary">Dadāhi pavaraṁ nāgaṁ,</span><br />
</p>
<p id="cp3c3p4">
<span class="m-text m-primary">nīlaṁ añjanasavhayaṁ’.</span><br />
</p>
<p id="cp3c4p1">
<span class="m-text m-primary">‘Na me yācakamanuppatte,</span><br />
</p>
<p id="cp3c4p2">
<span class="m-text m-primary">paṭikkhepo anucchavo;</span><br />
</p>
<p id="cp3c4p3">
<span class="m-text m-primary">Mā me bhijji samādānaṁ,</span><br />
</p>
<p id="cp3c4p4">
<span class="m-text m-primary">dassāmi vipulaṁ gajaṁ’.</span><br />
</p>
<p id="cp3c5p1">
<span class="m-text m-primary">Nāgaṁ gahetvā soṇḍāya,</span><br />
</p>
<p id="cp3c5p2">
<span class="m-text m-primary">bhiṅgāre ratanāmaye;</span><br />
</p>
<p id="cp3c5p3">
<span class="m-text m-primary">Jalaṁ hatthe ākiritvā,</span><br />
</p>
<p id="cp3c5p4">
<span class="m-text m-primary">brāhmaṇānaṁ adaṁ gajaṁ.</span><br />
</p>
<p id="cp3c6p1">
<span class="m-text m-primary">Tassa nāge padinnamhi,</span><br />
</p>
<p id="cp3c6p2">
<span class="m-text m-primary">amaccā etadabravuṁ;</span><br />
</p>
<p id="cp3c6p3">
<span class="m-text m-primary">‘Kiṁ nu tuyhaṁ varaṁ nāgaṁ,</span><br />
</p>
<p id="cp3c6p4">
<span class="m-text m-primary">yācakānaṁ padassasi.</span><br />
</p>
<p id="cp3c7p1">
<span class="m-text m-primary">Dhaññaṁ maṅgalasampannaṁ,</span><br />
</p>
<p id="cp3c7p2">
<span class="m-text m-primary">saṅgāmavijayuttamaṁ;</span><br />
</p>
<p id="cp3c7p3">
<span class="m-text m-primary">Tasmiṁ nāge padinnamhi,</span><br />
</p>
<p id="cp3c7p4">
<span class="m-text m-primary">kiṁ te rajjaṁ karissati’.</span><br />
</p>
<p id="cp3c8p1">
<span class="m-text m-primary">‘Rajjampi me dade sabbaṁ,</span><br />
</p>
<p id="cp3c8p2">
<span class="m-text m-primary">sarīraṁ dajjamattano;</span><br />
</p>
<p id="cp3c8p3">
<span class="m-text m-primary">Sabbaññutaṁ piyaṁ mayhaṁ,</span><br />
</p>
<p id="cp3c8p4">
<span class="m-text m-primary">tasmā nāgaṁ adāsahan’”ti.</span><br />
</p>
<p id="cp3c9p1">
<span class="m-text m-primary">Kururājacariyaṁ tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>