<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn46 &raquo; Saṁyutta Nikāya 46.52 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0046p0052.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn46-index.html">sn46</a> &raquo;
          </span>
          Saṁyutta Nikāya 46.52
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0046p0051.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0046p0053.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 46.52</span></p>
<p id="sn46p52c0p2">
<span class="pali m-text">6. Sākacchavagga</span><br />
<span class="sujato m-text">6. Discussion</span><br />
</p>
<section id="pariyayasutta">
<span id="sn46p52c0p3"></span><h2><span class="pali m-text">Pariyāyasutta</span></h2>
<p><span class="sujato m-text">Is There a Way?</span></p>
<p id="sn46p52c1p1">
<span class="pali m-text">Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiṁ piṇḍāya pavisiṁsu.</span><br />
<span class="sujato m-text">Then several mendicants robed up in the morning and, taking their bowls and robes, entered Sāvatthī for alms.</span><br />
</p>
<p id="sn46p52c1p2">
<span class="pali m-text">Atha kho tesaṁ bhikkhūnaṁ etadahosi:</span><br />
<span class="sujato m-text">Then it occurred to him,</span><br />
</p>
<p id="sn46p52c1p3">
<span class="pali m-text">“atippago kho tāva sāvatthiyaṁ piṇḍāya carituṁ.</span><br />
<span class="sujato m-text">“It’s too early to wander for alms in Sāvatthī.</span><br />
</p>
<p id="sn46p52c1p4">
<span class="pali m-text">Yannūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā”ti.</span><br />
<span class="sujato m-text">Why don’t we go to the monastery of the wanderers of other religions?”</span><br />
</p>
<p id="sn46p52c2p1">
<span class="pali m-text">Atha kho te bhikkhū yena aññatitthiyānaṁ paribbājakānaṁ ārāmo tenupasaṅkamiṁsu; upasaṅkamitvā tehi aññatitthiyehi paribbājakehi saddhiṁ sammodiṁsu.</span><br />
<span class="sujato m-text">Then they went to the monastery of the wanderers of other religions, and exchanged greetings with the wanderers there.</span><br />
</p>
<p id="sn46p52c2p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinne kho te bhikkhū aññatitthiyā paribbājakā etadavocuṁ:</span><br />
<span class="sujato m-text">When the greetings and polite conversation were over, they sat down to one side. The wanderers said to them:</span><br />
</p>
<p id="sn46p52c3p1">
<span class="pali m-text">“Samaṇo, āvuso, gotamo sāvakānaṁ evaṁ dhammaṁ deseti:</span><br />
<span class="sujato m-text">“Reverends, the ascetic Gotama teaches his disciples like this:</span><br />
</p>
<p id="sn46p52c3p2">
<span class="pali m-text">‘etha tumhe, bhikkhave, pañca nīvaraṇe pahāya cetaso upakkilese paññāya dubbalīkaraṇe satta bojjhaṅge yathābhūtaṁ bhāvethā’ti.</span><br />
<span class="sujato m-text">‘Mendicants, please give up the five hindrances—corruptions of the heart that weaken wisdom—and truly develop the seven awakening factors.’</span><br />
</p>
<p id="sn46p52c3p3">
<span class="pali m-text">Mayampi kho, āvuso, sāvakānaṁ evaṁ dhammaṁ desema:</span><br />
<span class="sujato m-text">We too teach our disciples:</span><br />
</p>
<p id="sn46p52c3p4">
<span class="pali m-text">‘etha tumhe, āvuso, pañca nīvaraṇe pahāya cetaso upakkilese paññāya dubbalīkaraṇe satta bojjhaṅge yathābhūtaṁ bhāvethā’ti.</span><br />
<span class="sujato m-text">‘Reverends, please give up the five hindrances—corruptions of the heart that weaken wisdom—and truly develop the seven awakening factors.’</span><br />
</p>
<p id="sn46p52c3p5">
<span class="pali m-text">Idha no, āvuso, ko viseso, ko adhippayāso, kiṁ nānākaraṇaṁ samaṇassa vā gotamassa amhākaṁ vā, yadidaṁ—dhammadesanāya vā dhammadesanaṁ, anusāsaniyā vā anusāsanin”ti?</span><br />
<span class="sujato m-text">What, then, is the difference between the ascetic Gotama’s teaching and instruction and ours?”</span><br />
</p>
<p id="sn46p52c4p1">
<span class="pali m-text">Atha kho te bhikkhū tesaṁ aññatitthiyānaṁ paribbājakānaṁ bhāsitaṁ neva abhinandiṁsu nappaṭikkosiṁsu;</span><br />
<span class="sujato m-text">Those mendicants neither approved nor dismissed that statement of the wanderers of other religions.</span><br />
</p>
<p id="sn46p52c4p2">
<span class="pali m-text">anabhinanditvā appaṭikkositvā uṭṭhāyāsanā pakkamiṁsu:</span><br />
<span class="sujato m-text">They got up from their seat, thinking:</span><br />
</p>
<p id="sn46p52c4p3">
<span class="pali m-text">“bhagavato santike etassa bhāsitassa atthaṁ ājānissāmā”ti.</span><br />
<span class="sujato m-text">“We will learn the meaning of this statement from the Buddha himself.”</span><br />
</p>
<p id="sn46p52c4p4">
<span class="pali m-text">Atha kho te bhikkhū sāvatthiṁ piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:</span><br />
<span class="sujato m-text">Then, after the meal, when they returned from almsround, they went up to the Buddha, bowed, sat down to one side, and told him what had happened.</span><br />
</p>
<p id="sn46p52c5p1">
<span class="pali m-text">“Idha mayaṁ, bhante, pubbaṇhasamayaṁ nivāsetvā pattacīvaramādāya sāvatthiṁ piṇḍāya pavisimha.</span><br />
</p>
<p id="sn46p52c5p2">
<span class="pali m-text">Tesaṁ no, bhante, amhākaṁ etadahosi:</span><br />
</p>
<p id="sn46p52c5p3">
<span class="pali m-text">‘atippago kho tāva sāvatthiyaṁ piṇḍāya carituṁ,</span><br />
</p>
<p id="sn46p52c5p4">
<span class="pali m-text">yannūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā’ti.</span><br />
</p>
<p id="sn46p52c5p5">
<span class="pali m-text">Atha kho mayaṁ, bhante, yena aññatitthiyānaṁ paribbājakānaṁ ārāmo tenupasaṅkamimha; upasaṅkamitvā tehi aññatitthiyehi paribbājakehi saddhiṁ sammodimha.</span><br />
</p>
<p id="sn46p52c5p6">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdimha. Ekamantaṁ nisinne kho amhe, bhante, aññatitthiyā paribbājakā etadavocuṁ:</span><br />
</p>
<p id="sn46p52c6p1">
<span class="pali m-text">‘Samaṇo, āvuso, gotamo sāvakānaṁ evaṁ dhammaṁ deseti “etha tumhe, bhikkhave, pañca nīvaraṇe pahāya cetaso upakkilese paññāya dubbalīkaraṇe satta bojjhaṅge yathābhūtaṁ bhāvethā”ti.</span><br />
</p>
<p id="sn46p52c6p2">
<span class="pali m-text">Mayampi kho, āvuso, sāvakānaṁ evaṁ dhammaṁ desema:</span><br />
</p>
<p id="sn46p52c6p3">
<span class="pali m-text">“etha tumhe, āvuso, pañca nīvaraṇe pahāya cetaso upakkilese paññāya dubbalīkaraṇe satta bojjhaṅge yathābhūtaṁ bhāvethā”ti.</span><br />
</p>
<p id="sn46p52c6p4">
<span class="pali m-text">Idha no, āvuso, ko viseso, ko adhippayāso, kiṁ nānākaraṇaṁ samaṇassa vā gotamassa amhākaṁ vā, yadidaṁ—dhammadesanāya vā dhammadesanaṁ, anusāsaniyā vā anusāsanin’ti?</span><br />
</p>
<p id="sn46p52c7p1">
<span class="pali m-text">Atha kho mayaṁ, bhante, tesaṁ aññatitthiyānaṁ paribbājakānaṁ bhāsitaṁ neva abhinandimha nappaṭikkosimha, anabhinanditvā appaṭikkositvā uṭṭhāyāsanā pakkamimha:</span><br />
</p>
<p id="sn46p52c7p2">
<span class="pali m-text">‘bhagavato santike etassa bhāsitassa atthaṁ ājānissāmā’”ti.</span><br />
</p>
<p id="sn46p52c8p1">
<span class="pali m-text">“Evaṁvādino, bhikkhave, aññatitthiyā paribbājakā evamassu vacanīyā:</span><br />
<span class="sujato m-text">“Mendicants, when wanderers of other religions say this, you should say to them:</span><br />
</p>
<p id="sn46p52c8p2">
<span class="pali m-text">‘atthi panāvuso, pariyāyo, yaṁ pariyāyaṁ āgamma pañca nīvaraṇā dasa honti, satta bojjhaṅgā catuddasā’ti.</span><br />
<span class="sujato m-text">‘But reverends, is there a way in which the five hindrances become ten and the seven awakening factors become fourteen?’</span><br />
</p>
<p id="sn46p52c8p3">
<span class="pali m-text">Evaṁ puṭṭhā, bhikkhave, aññatitthiyā paribbājakā na ceva sampāyissanti, uttariñca vighātaṁ āpajjissanti.</span><br />
<span class="sujato m-text">Questioned like this, the wanderers of other religions would be stumped, and, in addition, would get frustrated.</span><br />
</p>
<p id="sn46p52c8p4">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="sn46p52c8p5">
<span class="pali m-text">Yathā taṁ, bhikkhave, avisayasmiṁ.</span><br />
<span class="sujato m-text">Because they’re out of their element.</span><br />
</p>
<p id="sn46p52c8p6">
<span class="pali m-text">Nāhaṁ taṁ, bhikkhave, passāmi sadevake loke samārake sabrahmake sassamaṇabrāhmaṇiyā pajāya sadevamanussāya, yo imesaṁ pañhānaṁ veyyākaraṇena cittaṁ ārādheyya, aññatra tathāgatena vā tathāgatasāvakena vā ito vā pana sutvā.</span><br />
<span class="sujato m-text">I don’t see anyone in this world—with its gods, Māras, and Brahmās, this population with its ascetics and brahmins, its gods and humans—who could provide a satisfying answer to these questions except for the Realized One or his disciple or someone who has heard it from them.</span><br />
</p>
<p id="sn46p52c9p1">
<span class="pali m-text">Katamo ca, bhikkhave, pariyāyo, yaṁ pariyāyaṁ āgamma pañca nīvaraṇā dasa honti?</span><br />
<span class="sujato m-text">And what is the way in which the five hindrances become ten?</span><br />
</p>
<p id="sn46p52c9p2">
<span class="pali m-text">Yadapi, bhikkhave, ajjhattaṁ kāmacchando tadapi nīvaraṇaṁ, yadapi bahiddhā kāmacchando tadapi nīvaraṇaṁ.</span><br />
<span class="sujato m-text">Sensual desire for what is internal is a hindrance; and sensual desire for what is external is also a hindrance.</span><br />
</p>
<p id="sn46p52c9p3">
<span class="pali m-text">‘Kāmacchandanīvaraṇan’ti iti hidaṁ uddesaṁ gacchati. Tadamināpetaṁ pariyāyena dvayaṁ hoti.</span><br />
<span class="sujato m-text">That’s how what is concisely referred to as ‘the hindrance of sensual desire’ becomes twofold.</span><br />
</p>
<p id="sn46p52c9p4">
<span class="pali m-text">Yadapi, bhikkhave, ajjhattaṁ byāpādo tadapi nīvaraṇaṁ, yadapi bahiddhā byāpādo tadapi nīvaraṇaṁ.</span><br />
<span class="sujato m-text">Ill will for what is internal is a hindrance; and ill will for what is external is also a hindrance.</span><br />
</p>
<p id="sn46p52c9p5">
<span class="pali m-text">‘Byāpādanīvaraṇan’ti iti hidaṁ uddesaṁ gacchati. Tadamināpetaṁ pariyāyena dvayaṁ hoti.</span><br />
<span class="sujato m-text">That’s how what is concisely referred to as ‘the hindrance of ill will’ becomes twofold.</span><br />
</p>
<p id="sn46p52c9p6">
<span class="pali m-text">Yadapi, bhikkhave, thinaṁ tadapi nīvaraṇaṁ, yadapi middhaṁ tadapi nīvaraṇaṁ.</span><br />
<span class="sujato m-text">Dullness is a hindrance; and drowsiness is also a hindrance.</span><br />
</p>
<p id="sn46p52c9p7">
<span class="pali m-text">‘Thinamiddhanīvaraṇan’ti iti hidaṁ uddesaṁ gacchati. Tadamināpetaṁ pariyāyena dvayaṁ hoti.</span><br />
<span class="sujato m-text">That’s how what is concisely referred to as ‘the hindrance of dullness and drowsiness’ becomes twofold.</span><br />
</p>
<p id="sn46p52c9p8">
<span class="pali m-text">Yadapi, bhikkhave, uddhaccaṁ tadapi nīvaraṇaṁ, yadapi kukkuccaṁ tadapi nīvaraṇaṁ.</span><br />
<span class="sujato m-text">Restlessness is a hindrance; and remorse is also a hindrance.</span><br />
</p>
<p id="sn46p52c9p9">
<span class="pali m-text">‘Uddhaccakukkuccanīvaraṇan’ti iti hidaṁ uddesaṁ gacchati. Tadamināpetaṁ pariyāyena dvayaṁ hoti.</span><br />
<span class="sujato m-text">That’s how what is concisely referred to as ‘the hindrance of restlessness and remorse’ becomes twofold.</span><br />
</p>
<p id="sn46p52c9p10">
<span class="pali m-text">Yadapi, bhikkhave, ajjhattaṁ dhammesu vicikicchā tadapi nīvaraṇaṁ, yadapi bahiddhā dhammesu vicikicchā tadapi nīvaraṇaṁ.</span><br />
<span class="sujato m-text">Doubt about internal things is a hindrance; and doubt about external things is also a hindrance.</span><br />
</p>
<p id="sn46p52c9p11">
<span class="pali m-text">‘Vicikicchānīvaraṇan’ti iti hidaṁ uddesaṁ gacchati. Tadamināpetaṁ pariyāyena dvayaṁ hoti.</span><br />
<span class="sujato m-text">That’s how what is concisely referred to as ‘the hindrance of doubt’ becomes twofold.</span><br />
</p>
<p id="sn46p52c9p12">
<span class="pali m-text">Ayaṁ kho, bhikkhave, pariyāyo, yaṁ pariyāyaṁ āgamma pañca nīvaraṇā dasa honti.</span><br />
<span class="sujato m-text">This is the way in which the five hindrances become ten.</span><br />
</p>
<p id="sn46p52c10p1">
<span class="pali m-text">Katamo ca, bhikkhave, pariyāyo, yaṁ pariyāyaṁ āgamma satta bojjhaṅgā catuddasa honti?</span><br />
<span class="sujato m-text">And what is the way in which the seven awakening factors become fourteen?</span><br />
</p>
<p id="sn46p52c10p2">
<span class="pali m-text">Yadapi, bhikkhave, ajjhattaṁ dhammesu sati tadapi satisambojjhaṅgo, yadapi bahiddhā dhammesu sati tadapi satisambojjhaṅgo.</span><br />
<span class="sujato m-text">Mindfulness of internal things is the awakening factor of mindfulness; and mindfulness of external things is also the awakening factor of mindfulness.</span><br />
</p>
<p id="sn46p52c10p3">
<span class="pali m-text">‘Satisambojjhaṅgo’ti iti hidaṁ uddesaṁ gacchati. Tadamināpetaṁ pariyāyena dvayaṁ hoti.</span><br />
<span class="sujato m-text">That’s how what is concisely referred to as ‘the awakening factor of mindfulness’ becomes twofold.</span><br />
</p>
<p id="sn46p52c11p1">
<span class="pali m-text">Yadapi, bhikkhave, ajjhattaṁ dhammesu paññāya pavicinati pavicarati parivīmaṁsamāpajjati tadapi dhammavicayasambojjhaṅgo, yadapi bahiddhā dhammesu paññāya pavicinati pavicarati parivīmaṁsamāpajjati tadapi dhammavicayasambojjhaṅgo.</span><br />
<span class="sujato m-text">Investigating, exploring, and inquiring into internal things with wisdom is the awakening factor of investigation of principles; and investigating, exploring, and inquiring into external things with wisdom is also the awakening factor of investigation of principles.</span><br />
</p>
<p id="sn46p52c11p2">
<span class="pali m-text">‘Dhammavicayasambojjhaṅgo’ti iti hidaṁ uddesaṁ gacchati. Tadamināpetaṁ pariyāyena dvayaṁ hoti.</span><br />
<span class="sujato m-text">That’s how what is concisely referred to as ‘the awakening factor of investigation of principles’ becomes twofold.</span><br />
</p>
<p id="sn46p52c12p1">
<span class="pali m-text">Yadapi, bhikkhave, kāyikaṁ vīriyaṁ tadapi vīriyasambojjhaṅgo, yadapi cetasikaṁ vīriyaṁ tadapi vīriyasambojjhaṅgo.</span><br />
<span class="sujato m-text">Physical energy is the awakening factor of energy; and mental energy is also the awakening factor of energy.</span><br />
</p>
<p id="sn46p52c12p2">
<span class="pali m-text">‘Vīriyasambojjhaṅgo’ti iti hidaṁ uddesaṁ gacchati. Tadamināpetaṁ pariyāyena dvayaṁ hoti.</span><br />
<span class="sujato m-text">That’s how what is concisely referred to as ‘the awakening factor of energy’ becomes twofold.</span><br />
</p>
<p id="sn46p52c13p1">
<span class="pali m-text">Yadapi, bhikkhave, savitakkasavicārā pīti tadapi pītisambojjhaṅgo, yadapi avitakkaavicārā pīti tadapi pītisambojjhaṅgo.</span><br />
<span class="sujato m-text">Rapture while placing the mind and keeping it connected is the awakening factor of rapture; and rapture without placing the mind and keeping it connected is also the awakening factor of rapture.</span><br />
</p>
<p id="sn46p52c13p2">
<span class="pali m-text">‘Pītisambojjhaṅgo’ti iti hidaṁ uddesaṁ gacchati. Tadamināpetaṁ pariyāyena dvayaṁ hoti.</span><br />
<span class="sujato m-text">In this way what is concisely referred to as ‘the awakening factor of rapture’ becomes twofold.</span><br />
</p>
<p id="sn46p52c14p1">
<span class="pali m-text">Yadapi, bhikkhave, kāyappassaddhi tadapi passaddhisambojjhaṅgo, yadapi cittappassaddhi tadapi passaddhisambojjhaṅgo.</span><br />
<span class="sujato m-text">Physical tranquility is the awakening factor of tranquility; and mental tranquility is also the awakening factor of tranquility.</span><br />
</p>
<p id="sn46p52c14p2">
<span class="pali m-text">‘Passaddhisambojjhaṅgo’ti iti hidaṁ uddesaṁ gacchati. Tadamināpetaṁ pariyāyena dvayaṁ hoti.</span><br />
<span class="sujato m-text">In this way what is concisely referred to as ‘the awakening factor of tranquility’ becomes twofold.</span><br />
</p>
<p id="sn46p52c15p1">
<span class="pali m-text">Yadapi, bhikkhave, savitakko savicāro samādhi tadapi samādhisambojjhaṅgo, yadapi avitakkaavicāro samādhi tadapi samādhisambojjhaṅgo.</span><br />
<span class="sujato m-text">Immersion while placing the mind and keeping it connected is the awakening factor of immersion; and immersion without placing the mind and keeping it connected is also the awakening factor of immersion.</span><br />
</p>
<p id="sn46p52c15p2">
<span class="pali m-text">‘Samādhisambojjhaṅgo’ti iti hidaṁ uddesaṁ gacchati. Tadamināpetaṁ pariyāyena dvayaṁ hoti.</span><br />
<span class="sujato m-text">In this way what is concisely referred to as ‘the awakening factor of immersion’ becomes twofold.</span><br />
</p>
<p id="sn46p52c16p1">
<span class="pali m-text">Yadapi, bhikkhave, ajjhattaṁ dhammesu upekkhā tadapi upekkhāsambojjhaṅgo, yadapi bahiddhā dhammesu upekkhā tadapi upekkhāsambojjhaṅgo.</span><br />
<span class="sujato m-text">Equanimity for internal things is the awakening factor of equanimity; and equanimity for external things is also the awakening factor of equanimity.</span><br />
</p>
<p id="sn46p52c16p2">
<span class="pali m-text">‘Upekkhāsambojjhaṅgo’ti iti hidaṁ uddesaṁ gacchati. Tadamināpetaṁ pariyāyena dvayaṁ hoti.</span><br />
<span class="sujato m-text">In this way what is concisely referred to as ‘the awakening factor of equanimity’ becomes twofold.</span><br />
</p>
<p id="sn46p52c16p3">
<span class="pali m-text">Ayaṁ kho, bhikkhave, pariyāyo, yaṁ pariyāyaṁ āgamma satta bojjhaṅgā catuddasā”ti.</span><br />
<span class="sujato m-text">This is the way in which the seven awakening factors become fourteen.”</span><br />
</p>
<p id="sn46p52c16p4">
<span class="pali m-text">Dutiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0046p0051.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0046p0053.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>