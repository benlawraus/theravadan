<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/tha-apy0jdz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="/pages/tha-apy0jdz.html" />
  <meta property="og:description" content="Jagatidāyakavagga 7. Ekachattiyattheraapadāna “Aṅgārajātā pathavī, kukkuḷānugatā mahī; Padumuttaro bhagavā, abbhokāsamhi caṅkami. Paṇḍaraṁ chattamādāya, addhānaṁ paṭipajjahaṁ; Tattha disvāna sambuddhaṁ, vitti me upapajjatha. Marīciyotthaṭā bhūmi, aṅgārāva mahī ayaṁ; Upahanti mahāvātā, sarīrassāsukhepanā. Sītaṁ uṇhaṁ vihanantaṁ, vātātapanivāraṇaṁ; Paṭiggaṇha imaṁ chattaṁ, phassayissāmi nibbutiṁ. Anukampako …" />
  <meta name="twitter:description" content="Jagatidāyakavagga 7. Ekachattiyattheraapadāna “Aṅgārajātā pathavī, kukkuḷānugatā mahī; Padumuttaro bhagavā, abbhokāsamhi caṅkami. Paṇḍaraṁ chattamādāya, addhānaṁ paṭipajjahaṁ; Tattha disvāna sambuddhaṁ, vitti me upapajjatha. Marīciyotthaṭā bhūmi, aṅgārāva mahī ayaṁ; Upahanti mahāvātā, sarīrassāsukhepanā. Sītaṁ uṇhaṁ vihanantaṁ, vātātapanivāraṇaṁ; Paṭiggaṇha imaṁ chattaṁ, phassayissāmi nibbutiṁ. Anukampako …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="jagatidayakavagga">
<h2><a href="#jagatidayakavagga">Jagatidāyakavagga</a></h2>
<section id="ekachattiyattheraapadana">
<h3><a href="#ekachattiyattheraapadana">7. Ekachattiyattheraapadāna</a></h3>
<p id="tha-ap459c1p1">
<span class="pali m-text">“Aṅgārajātā pathavī,</span><br />
</p>
<p id="tha-ap459c1p2">
<span class="pali m-text">kukkuḷānugatā mahī;</span><br />
</p>
<p id="tha-ap459c1p3">
<span class="pali m-text">Padumuttaro bhagavā,</span><br />
</p>
<p id="tha-ap459c1p4">
<span class="pali m-text">abbhokāsamhi caṅkami.</span><br />
</p>
<p id="tha-ap459c2p1">
<span class="pali m-text">Paṇḍaraṁ chattamādāya,</span><br />
</p>
<p id="tha-ap459c2p2">
<span class="pali m-text">addhānaṁ paṭipajjahaṁ;</span><br />
</p>
<p id="tha-ap459c2p3">
<span class="pali m-text">Tattha disvāna sambuddhaṁ,</span><br />
</p>
<p id="tha-ap459c2p4">
<span class="pali m-text">vitti me upapajjatha.</span><br />
</p>
<p id="tha-ap459c3p1">
<span class="pali m-text">Marīciyotthaṭā bhūmi,</span><br />
</p>
<p id="tha-ap459c3p2">
<span class="pali m-text">aṅgārāva mahī ayaṁ;</span><br />
</p>
<p id="tha-ap459c3p3">
<span class="pali m-text">Upahanti mahāvātā,</span><br />
</p>
<p id="tha-ap459c3p4">
<span class="pali m-text">sarīrassāsukhepanā.</span><br />
</p>
<p id="tha-ap459c4p1">
<span class="pali m-text">Sītaṁ uṇhaṁ vihanantaṁ,</span><br />
</p>
<p id="tha-ap459c4p2">
<span class="pali m-text">vātātapanivāraṇaṁ;</span><br />
</p>
<p id="tha-ap459c4p3">
<span class="pali m-text">Paṭiggaṇha imaṁ chattaṁ,</span><br />
</p>
<p id="tha-ap459c4p4">
<span class="pali m-text">phassayissāmi nibbutiṁ.</span><br />
</p>
<p id="tha-ap459c5p1">
<span class="pali m-text">Anukampako kāruṇiko,</span><br />
</p>
<p id="tha-ap459c5p2">
<span class="pali m-text">padumuttaro mahāyaso;</span><br />
</p>
<p id="tha-ap459c5p3">
<span class="pali m-text">Mama saṅkappamaññāya,</span><br />
</p>
<p id="tha-ap459c5p4">
<span class="pali m-text">paṭiggaṇhi tadā jino.</span><br />
</p>
<p id="tha-ap459c6p1">
<span class="pali m-text">Tiṁsa kappāni devindo,</span><br />
</p>
<p id="tha-ap459c6p2">
<span class="pali m-text">devarajjamakārayiṁ;</span><br />
</p>
<p id="tha-ap459c6p3">
<span class="pali m-text">Satānaṁ pañcakkhattuñca,</span><br />
</p>
<p id="tha-ap459c6p4">
<span class="pali m-text">cakkavattī ahosahaṁ.</span><br />
</p>
<p id="tha-ap459c7p1">
<span class="pali m-text">Padesarajjaṁ vipulaṁ,</span><br />
</p>
<p id="tha-ap459c7p2">
<span class="pali m-text">gaṇanāto asaṅkhiyaṁ;</span><br />
</p>
<p id="tha-ap459c7p3">
<span class="pali m-text">Anubhomi sakaṁ kammaṁ,</span><br />
</p>
<p id="tha-ap459c7p4">
<span class="pali m-text">pubbe sukatamattano.</span><br />
</p>
<p id="tha-ap459c8p1">
<span class="pali m-text">Ayaṁ me pacchimā jāti,</span><br />
</p>
<p id="tha-ap459c8p2">
<span class="pali m-text">carimo vattate bhavo;</span><br />
</p>
<p id="tha-ap459c8p3">
<span class="pali m-text">Ajjāpi setacchattaṁ me,</span><br />
</p>
<p id="tha-ap459c8p4">
<span class="pali m-text">sabbakālaṁ dharīyati.</span><br />
</p>
<p id="tha-ap459c9p1">
<span class="pali m-text">Satasahassito kappe,</span><br />
</p>
<p id="tha-ap459c9p2">
<span class="pali m-text">yaṁ chattamadadiṁ tadā;</span><br />
</p>
<p id="tha-ap459c9p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap459c9p4">
<span class="pali m-text">chattadānassidaṁ phalaṁ.</span><br />
</p>
<p id="tha-ap459c10p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap459c10p2">
<span class="pali m-text">…pe…</span><br />
</p>
<p id="tha-ap459c10p3">
<span class="pali m-text">viharāmi anāsavo.</span><br />
</p>
<p id="tha-ap459c11p1">
<span class="pali m-text">Svāgataṁ vata me āsi,</span><br />
</p>
<p id="tha-ap459c11p2">
<span class="pali m-text">…pe…</span><br />
</p>
<p id="tha-ap459c11p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap459c12p1">
<span class="pali m-text">Paṭisambhidā catasso,</span><br />
</p>
<p id="tha-ap459c12p2">
<span class="pali m-text">…pe…</span><br />
</p>
<p id="tha-ap459c12p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap459c13p1">
<span class="pali m-text">Itthaṁ sudaṁ āyasmā ekachattiyo thero imā gāthāyo abhāsitthāti.</span><br />
</p>
<p id="tha-ap459c14p1">
<span class="pali m-text">Ekachattiyattherassāpadānaṁ sattamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>