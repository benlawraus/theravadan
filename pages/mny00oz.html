<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 20 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny00oz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 20" />
  <meta name="twitter:title" content="Majjhima Nikāya 20" />
  <meta property="og:url" content="https://www.theravadan.org/pages/mny00oz.html" />
  <meta property="og:description" content="Translators: sujato Middle Discourses 20 Vitakkasaṇṭhānasutta How to Stop Thinking Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tatra kho bhagavā bhikkhū āmantesi: There …" />
  <meta name="twitter:description" content="Translators: sujato Middle Discourses 20 Vitakkasaṇṭhānasutta How to Stop Thinking Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tatra kho bhagavā bhikkhū āmantesi: There …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 20
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Middle Discourses 20</span></p>
<p id="mn20c0p2">
<span class="m-text m-primary">Vitakkasaṇṭhānasutta</span><br />
<span class="m-text">How to Stop Thinking</span><br />
</p>
<p id="mn20c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn20c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn20c1p3">
<span class="m-text m-primary">Tatra kho bhagavā bhikkhū āmantesi:</span><br />
<span class="m-text">There the Buddha addressed the mendicants,</span><br />
</p>
<p id="mn20c1p4">
<span class="m-text m-primary">“bhikkhavo”ti.</span><br />
<span class="m-text">“Mendicants!”</span><br />
</p>
<p id="mn20c1p5">
<span class="m-text m-primary">“Bhadante”ti te bhikkhū bhagavato paccassosuṁ.</span><br />
<span class="m-text">“Venerable sir,” they replied.</span><br />
</p>
<p id="mn20c1p6">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="mn20c2p1">
<span class="m-text m-primary">“Adhicittamanuyuttena, bhikkhave, bhikkhunā pañca nimittāni kālena kālaṁ manasi kātabbāni.</span><br />
<span class="m-text">“Mendicants, a mendicant committed to the higher mind should focus on five foundations of meditation from time to time.</span><br />
</p>
<p id="mn20c2p2">
<span class="m-text m-primary">Katamāni pañca?</span><br />
<span class="m-text">What five?</span><br />
</p>
<p id="mn20c3p1">
<span class="m-text m-primary">Idha, bhikkhave, bhikkhuno yaṁ nimittaṁ āgamma yaṁ nimittaṁ manasikaroto uppajjanti pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tamhā nimittā aññaṁ nimittaṁ manasi kātabbaṁ kusalūpasaṁhitaṁ.</span><br />
<span class="m-text">Take a mendicant who is focusing on some foundation of meditation that gives rise to bad, unskillful thoughts connected with desire, hate, and delusion. That mendicant should focus on some other foundation of meditation connected with the skillful.</span><br />
</p>
<p id="mn20c3p2">
<span class="m-text m-primary">Tassa tamhā nimittā aññaṁ nimittaṁ manasikaroto kusalūpasaṁhitaṁ ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.</span><br />
<span class="m-text">As they do so, those bad thoughts are given up and come to an end.</span><br />
</p>
<p id="mn20c3p3">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
<span class="m-text">Their mind becomes stilled internally; it settles, unifies, and becomes immersed in samādhi.</span><br />
</p>
<p id="mn20c3p4">
<span class="m-text m-primary">Seyyathāpi, bhikkhave, dakkho palagaṇḍo vā palagaṇḍantevāsī vā sukhumāya āṇiyā oḷārikaṁ āṇiṁ abhinihaneyya abhinīhareyya abhinivatteyya;</span><br />
<span class="m-text">It’s like a deft carpenter or their apprentice who’d knock out or extract a large peg with a finer peg.</span><br />
</p>
<p id="mn20c3p5">
<span class="m-text m-primary">evameva kho, bhikkhave, bhikkhuno yaṁ nimittaṁ āgamma yaṁ nimittaṁ manasikaroto uppajjanti pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tamhā nimittā aññaṁ nimittaṁ manasi kātabbaṁ kusalūpasaṁhitaṁ.</span><br />
<span class="m-text">In the same way, a mendicant … should focus on some other foundation of meditation connected with the skillful …</span><br />
</p>
<p id="mn20c3p6">
<span class="m-text m-primary">Tassa tamhā nimittā aññaṁ nimittaṁ manasikaroto kusalūpasaṁhitaṁ ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.</span><br />
</p>
<p id="mn20c3p7">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
</p>
<p id="mn20c4p1">
<span class="m-text m-primary">Tassa ce, bhikkhave, bhikkhuno tamhā nimittā aññaṁ nimittaṁ manasikaroto kusalūpasaṁhitaṁ uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tesaṁ vitakkānaṁ ādīnavo upaparikkhitabbo:</span><br />
<span class="m-text">Now, suppose that mendicant is focusing on some other foundation of meditation connected with the skillful, but bad, unskillful thoughts connected with desire, hate, and delusion keep coming up. They should examine the drawbacks of those thoughts:</span><br />
</p>
<p id="mn20c4p2">
<span class="m-text m-primary">‘itipime vitakkā akusalā, itipime vitakkā sāvajjā, itipime vitakkā dukkhavipākā’ti.</span><br />
<span class="m-text">‘So these thoughts are unskillful, they’re blameworthy, and they result in suffering.’</span><br />
</p>
<p id="mn20c4p3">
<span class="m-text m-primary">Tassa tesaṁ vitakkānaṁ ādīnavaṁ upaparikkhato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.</span><br />
<span class="m-text">As they do so, those bad thoughts are given up and come to an end.</span><br />
</p>
<p id="mn20c4p4">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
<span class="m-text">Their mind becomes stilled internally; it settles, unifies, and becomes immersed in samādhi.</span><br />
</p>
<p id="mn20c4p5">
<span class="m-text m-primary">Seyyathāpi, bhikkhave, itthī vā puriso vā daharo yuvā maṇḍanakajātiko ahikuṇapena vā kukkurakuṇapena vā manussakuṇapena vā kaṇṭhe āsattena aṭṭiyeyya harāyeyya jiguccheyya;</span><br />
<span class="m-text">Suppose there was a woman or man who was young, youthful, and fond of adornments. If the corpse of a snake or a dog or a human were hung around their neck, they’d be horrified, repelled, and disgusted.</span><br />
</p>
<p id="mn20c4p6">
<span class="m-text m-primary">evameva kho, bhikkhave, tassa ce bhikkhuno tamhāpi nimittā aññaṁ nimittaṁ manasikaroto kusalūpasaṁhitaṁ uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tesaṁ vitakkānaṁ ādīnavo upaparikkhitabbo:</span><br />
<span class="m-text">In the same way, a mendicant … should examine the drawbacks of those thoughts …</span><br />
</p>
<p id="mn20c4p7">
<span class="m-text m-primary">‘itipime vitakkā akusalā, itipime vitakkā sāvajjā, itipime vitakkā dukkhavipākā’ti.</span><br />
</p>
<p id="mn20c4p8">
<span class="m-text m-primary">Tassa tesaṁ vitakkānaṁ ādīnavaṁ upaparikkhato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.</span><br />
</p>
<p id="mn20c4p9">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
</p>
<p id="mn20c5p1">
<span class="m-text m-primary">Tassa ce, bhikkhave, bhikkhuno tesampi vitakkānaṁ ādīnavaṁ upaparikkhato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tesaṁ vitakkānaṁ asatiamanasikāro āpajjitabbo.</span><br />
<span class="m-text">Now, suppose that mendicant is examining the drawbacks of those thoughts, but bad, unskillful thoughts connected with desire, hate, and delusion keep coming up. They should try to ignore and forget about them.</span><br />
</p>
<p id="mn20c5p2">
<span class="m-text m-primary">Tassa tesaṁ vitakkānaṁ asatiamanasikāraṁ āpajjato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.</span><br />
<span class="m-text">As they do so, those bad thoughts are given up and come to an end.</span><br />
</p>
<p id="mn20c5p3">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
<span class="m-text">Their mind becomes stilled internally; it settles, unifies, and becomes immersed in samādhi.</span><br />
</p>
<p id="mn20c5p4">
<span class="m-text m-primary">Seyyathāpi, bhikkhave, cakkhumā puriso āpāthagatānaṁ rūpānaṁ adassanakāmo assa;</span><br />
<span class="m-text">Suppose there was a person with good eyesight, and some undesirable sights came into their range of vision.</span><br />
</p>
<p id="mn20c5p5">
<span class="m-text m-primary">so nimīleyya vā aññena vā apalokeyya;</span><br />
<span class="m-text">They’d just close their eyes or look away.</span><br />
</p>
<p id="mn20c5p6">
<span class="m-text m-primary">evameva kho, bhikkhave, tassa ce bhikkhuno tesampi vitakkānaṁ ādīnavaṁ upaparikkhato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, te pahīyanti te abbhatthaṁ gacchanti.</span><br />
<span class="m-text">In the same way, a mendicant … those bad thoughts are given up and come to an end …</span><br />
</p>
<p id="mn20c5p7">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
</p>
<p id="mn20c6p1">
<span class="m-text m-primary">Tassa ce, bhikkhave, bhikkhuno tesampi vitakkānaṁ asatiamanasikāraṁ āpajjato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tesaṁ vitakkānaṁ vitakkasaṅkhārasaṇṭhānaṁ manasikātabbaṁ.</span><br />
<span class="m-text">Now, suppose that mendicant is ignoring and forgetting about those thoughts, but bad, unskillful thoughts connected with desire, hate, and delusion keep coming up. They should focus on stopping the formation of thoughts.</span><br />
</p>
<p id="mn20c6p2">
<span class="m-text m-primary">Tassa tesaṁ vitakkānaṁ vitakkasaṅkhārasaṇṭhānaṁ manasikaroto ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.</span><br />
<span class="m-text">As they do so, those bad thoughts are given up and come to an end.</span><br />
</p>
<p id="mn20c6p3">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
<span class="m-text">Their mind becomes stilled internally; it settles, unifies, and becomes immersed in samādhi.</span><br />
</p>
<p id="mn20c6p4">
<span class="m-text m-primary">Seyyathāpi, bhikkhave, puriso sīghaṁ gaccheyya.</span><br />
<span class="m-text">Suppose there was a person walking quickly.</span><br />
</p>
<p id="mn20c6p5">
<span class="m-text m-primary">Tassa evamassa:</span><br />
<span class="m-text">They’d think:</span><br />
</p>
<p id="mn20c6p6">
<span class="m-text m-primary">‘kiṁ nu kho ahaṁ sīghaṁ gacchāmi?</span><br />
<span class="m-text">‘Why am I walking so quickly?</span><br />
</p>
<p id="mn20c6p7">
<span class="m-text m-primary">Yannūnāhaṁ saṇikaṁ gaccheyyan’ti.</span><br />
<span class="m-text">Why don’t I slow down?’</span><br />
</p>
<p id="mn20c6p8">
<span class="m-text m-primary">So saṇikaṁ gaccheyya.</span><br />
<span class="m-text">So they’d slow down.</span><br />
</p>
<p id="mn20c6p9">
<span class="m-text m-primary">Tassa evamassa:</span><br />
<span class="m-text">They’d think:</span><br />
</p>
<p id="mn20c6p10">
<span class="m-text m-primary">‘kiṁ nu kho ahaṁ saṇikaṁ gacchāmi?</span><br />
<span class="m-text">‘Why am I walking slowly?</span><br />
</p>
<p id="mn20c6p11">
<span class="m-text m-primary">Yannūnāhaṁ tiṭṭheyyan’ti.</span><br />
<span class="m-text">Why don’t I stand still?’</span><br />
</p>
<p id="mn20c6p12">
<span class="m-text m-primary">So tiṭṭheyya.</span><br />
<span class="m-text">So they’d stand still.</span><br />
</p>
<p id="mn20c6p13">
<span class="m-text m-primary">Tassa evamassa:</span><br />
<span class="m-text">They’d think:</span><br />
</p>
<p id="mn20c6p14">
<span class="m-text m-primary">‘kiṁ nu kho ahaṁ ṭhito?</span><br />
<span class="m-text">‘Why am I standing still?</span><br />
</p>
<p id="mn20c6p15">
<span class="m-text m-primary">Yannūnāhaṁ nisīdeyyan’ti.</span><br />
<span class="m-text">Why don’t I sit down?’</span><br />
</p>
<p id="mn20c6p16">
<span class="m-text m-primary">So nisīdeyya.</span><br />
<span class="m-text">So they’d sit down.</span><br />
</p>
<p id="mn20c6p17">
<span class="m-text m-primary">Tassa evamassa:</span><br />
<span class="m-text">They’d think:</span><br />
</p>
<p id="mn20c6p18">
<span class="m-text m-primary">‘kiṁ nu kho ahaṁ nisinno?</span><br />
<span class="m-text">‘Why am I sitting?</span><br />
</p>
<p id="mn20c6p19">
<span class="m-text m-primary">Yannūnāhaṁ nipajjeyyan’ti.</span><br />
<span class="m-text">Why don’t I lie down?’</span><br />
</p>
<p id="mn20c6p20">
<span class="m-text m-primary">So nipajjeyya.</span><br />
<span class="m-text">So they’d lie down.</span><br />
</p>
<p id="mn20c6p21">
<span class="m-text m-primary">Evañhi so, bhikkhave, puriso oḷārikaṁ oḷārikaṁ iriyāpathaṁ abhinivajjetvā sukhumaṁ sukhumaṁ iriyāpathaṁ kappeyya.</span><br />
<span class="m-text">And so that person would reject successively coarser postures and adopt more subtle ones.</span><br />
</p>
<p id="mn20c6p22">
<span class="m-text m-primary">Evameva kho, bhikkhave, tassa ce bhikkhuno tesampi vitakkānaṁ asatiamanasikāraṁ āpajjato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.</span><br />
<span class="m-text">In the same way, a mendicant … those thoughts are given up and come to an end …</span><br />
</p>
<p id="mn20c6p23">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
</p>
<p id="mn20c7p1">
<span class="m-text m-primary">Tassa ce, bhikkhave, bhikkhuno tesampi vitakkānaṁ vitakkasaṅkhārasaṇṭhānaṁ manasikaroto uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi.</span><br />
<span class="m-text">Now, suppose that mendicant is focusing on stopping the formation of thoughts, but bad, unskillful thoughts connected with desire, hate, and delusion keep coming up.</span><br />
</p>
<p id="mn20c7p2">
<span class="m-text m-primary">Tena, bhikkhave, bhikkhunā dantebhidantamādhāya jivhāya tāluṁ āhacca cetasā cittaṁ abhiniggaṇhitabbaṁ abhinippīḷetabbaṁ abhisantāpetabbaṁ.</span><br />
<span class="m-text">With teeth clenched and tongue pressed against the roof of the mouth, they should squeeze, squash, and torture mind with mind.</span><br />
</p>
<p id="mn20c7p3">
<span class="m-text m-primary">Tassa dantebhidantamādhāya jivhāya tāluṁ āhacca cetasā cittaṁ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.</span><br />
<span class="m-text">As they do so, those bad thoughts are given up and come to an end.</span><br />
</p>
<p id="mn20c7p4">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
<span class="m-text">Their mind becomes stilled internally; it settles, unifies, and becomes immersed in samādhi.</span><br />
</p>
<p id="mn20c7p5">
<span class="m-text m-primary">Seyyathāpi, bhikkhave, balavā puriso dubbalataraṁ purisaṁ sīse vā gale vā khandhe vā gahetvā abhiniggaṇheyya abhinippīḷeyya abhisantāpeyya;</span><br />
<span class="m-text">It’s like a strong man who grabs a weaker man by the head or throat or shoulder and squeezes, squashes, and tortures them.</span><br />
</p>
<p id="mn20c7p6">
<span class="m-text m-primary">evameva kho, bhikkhave, tassa ce bhikkhuno tesampi vitakkānaṁ vitakkasaṅkhārasaṇṭhānaṁ manasikaroto uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi.</span><br />
<span class="m-text">In the same way, a mendicant …</span><br />
</p>
<p id="mn20c7p7">
<span class="m-text m-primary">Tena, bhikkhave, bhikkhunā dantebhidantamādhāya jivhāya tāluṁ āhacca cetasā cittaṁ abhiniggaṇhitabbaṁ abhinippīḷetabbaṁ abhisantāpetabbaṁ.</span><br />
<span class="m-text">with teeth clenched and tongue pressed against the roof of the mouth, should squeeze, squash, and torture mind with mind.</span><br />
</p>
<p id="mn20c7p8">
<span class="m-text m-primary">Tassa dantebhidantamādhāya jivhāya tāluṁ āhacca cetasā cittaṁ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.</span><br />
<span class="m-text">As they do so, those bad thoughts are given up and come to an end.</span><br />
</p>
<p id="mn20c7p9">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
<span class="m-text">Their mind becomes stilled internally; it settles, unifies, and becomes immersed in samādhi.</span><br />
</p>
<p id="mn20c8p1">
<span class="m-text m-primary">Yato kho, bhikkhave, bhikkhuno yaṁ nimittaṁ āgamma yaṁ nimittaṁ manasikaroto uppajjanti pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tassa tamhā nimittā aññaṁ nimittaṁ manasikaroto kusalūpasaṁhitaṁ ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.</span><br />
<span class="m-text">Now, take the mendicant who is focusing on some foundation of meditation that gives rise to bad, unskillful thoughts connected with desire, hate, and delusion. They focus on some other foundation of meditation connected with the skillful …</span><br />
</p>
<p id="mn20c8p2">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
</p>
<p id="mn20c8p3">
<span class="m-text m-primary">Tesampi vitakkānaṁ ādīnavaṁ upaparikkhato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.</span><br />
<span class="m-text">They examine the drawbacks of those thoughts …</span><br />
</p>
<p id="mn20c8p4">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
</p>
<p id="mn20c8p5">
<span class="m-text m-primary">Tesampi vitakkānaṁ asatiamanasikāraṁ āpajjato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.</span><br />
<span class="m-text">They try to ignore and forget about those thoughts …</span><br />
</p>
<p id="mn20c8p6">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
</p>
<p id="mn20c8p7">
<span class="m-text m-primary">Tesampi vitakkānaṁ vitakkasaṅkhārasaṇṭhānaṁ manasikaroto ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.</span><br />
<span class="m-text">They focus on stopping the formation of thoughts …</span><br />
</p>
<p id="mn20c8p8">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
</p>
<p id="mn20c8p9">
<span class="m-text m-primary">Dantebhidantamādhāya jivhāya tāluṁ āhacca cetasā cittaṁ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.</span><br />
<span class="m-text">With teeth clenched and tongue pressed against the roof of the mouth, they squeeze, squash, and torture mind with mind. When they succeed in each of these things, those bad thoughts are given up and come to an end.</span><br />
</p>
<p id="mn20c8p10">
<span class="m-text m-primary">Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.</span><br />
<span class="m-text">Their mind becomes stilled internally; it settles, unifies, and becomes immersed in samādhi.</span><br />
</p>
<p id="mn20c8p11">
<span class="m-text m-primary">Ayaṁ vuccati, bhikkhave, bhikkhu vasī vitakkapariyāyapathesu.</span><br />
<span class="m-text">This is called a mendicant who is a master of the ways of thought.</span><br />
</p>
<p id="mn20c8p12">
<span class="m-text m-primary">Yaṁ vitakkaṁ ākaṅkhissati taṁ vitakkaṁ vitakkessati, yaṁ vitakkaṁ nākaṅkhissati na taṁ vitakkaṁ vitakkessati.</span><br />
<span class="m-text">They’ll think what they want to think, and they won’t think what they don’t want to think.</span><br />
</p>
<p id="mn20c8p13">
<span class="m-text m-primary">Acchecchi taṇhaṁ, vivattayi saṁyojanaṁ, sammā mānābhisamayā antamakāsi dukkhassā”ti.</span><br />
<span class="m-text">They’ve cut off craving, untied the fetters, and by rightly comprehending conceit have made an end of suffering.”</span><br />
</p>
<p id="mn20c8p14">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn20c8p15">
<span class="m-text m-primary">Attamanā te bhikkhū bhagavato bhāsitaṁ abhinandunti.</span><br />
<span class="m-text">Satisfied, the mendicants were happy with what the Buddha said.</span><br />
</p>
<p id="mn20c8p16">
<span class="m-text m-primary">Vitakkasaṇṭhānasuttaṁ niṭṭhitaṁ dasamaṁ.</span><br />
</p>
<p id="mn20c8p17">
<span class="m-text m-primary">Sīhanādavaggo niṭṭhito dutiyo.</span><br />
</p>
<p id="mn20c9p0">
<span class="m-text m-primary">Tassuddānaṁ</span><br />
</p>
<p id="mn20c9p1">
<span class="m-text m-primary">Cūḷasīhanādalomahaṁsavaro,</span><br />
</p>
<p id="mn20c9p2">
<span class="m-text m-primary">Mahācūḷadukkhakkhandhaanumānikasuttaṁ;</span><br />
</p>
<p id="mn20c9p3">
<span class="m-text m-primary">Khilapatthamadhupiṇḍikadvidhāvitakka,</span><br />
</p>
<p id="mn20c9p4">
<span class="m-text m-primary">Pañcanimittakathā puna vaggo.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>