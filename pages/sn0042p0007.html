<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn42 &raquo; Saṁyutta Nikāya 42.7 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0042p0007.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn42-index.html">sn42</a> &raquo;
          </span>
          Saṁyutta Nikāya 42.7
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0042p0006.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0042p0008.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 42.7</span></p>
<p id="sn42p7c0p2">
<span class="pali m-text">1. Gāmaṇivagga</span><br />
<span class="sujato m-text">1. Chiefs</span><br />
</p>
<section id="khettupamasutta">
<span id="sn42p7c0p3"></span><h2><span class="pali m-text">Khettūpamasutta</span></h2>
<p><span class="sujato m-text">The Simile of the Field</span></p>
<p id="sn42p7c1p1">
<span class="pali m-text">Ekaṁ samayaṁ bhagavā nāḷandāyaṁ viharati pāvārikambavane.</span><br />
<span class="sujato m-text">At one time the Buddha was staying near Nālandā in Pāvārika’s mango grove.</span><br />
</p>
<p id="sn42p7c1p2">
<span class="pali m-text">Atha kho asibandhakaputto gāmaṇi yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho asibandhakaputto gāmaṇi bhagavantaṁ etadavoca:</span><br />
<span class="sujato m-text">Then Asibandhaka’s son the chief went up to the Buddha, bowed, sat down to one side, and said to him:</span><br />
</p>
<p id="sn42p7c1p3">
<span class="pali m-text">“nanu, bhante, bhagavā sabbapāṇabhūtahitānukampī viharatī”ti?</span><br />
<span class="sujato m-text">“Sir, doesn’t the Buddha live full of compassion for all living beings?”</span><br />
</p>
<p id="sn42p7c1p4">
<span class="pali m-text">“Evaṁ, gāmaṇi, tathāgato sabbapāṇabhūtahitānukampī viharatī”ti.</span><br />
<span class="sujato m-text">“Yes, chief.”</span><br />
</p>
<p id="sn42p7c1p5">
<span class="pali m-text">“Atha kiñcarahi, bhante, bhagavā ekaccānaṁ sakkaccaṁ dhammaṁ deseti, ekaccānaṁ no tathā sakkaccaṁ dhammaṁ desetī”ti?</span><br />
<span class="sujato m-text">“Well, sir, why exactly do you teach some people thoroughly and others less thoroughly?”</span><br />
</p>
<p id="sn42p7c1p6">
<span class="pali m-text">“Tena hi, gāmaṇi, taññevettha paṭipucchissāmi. Yathā te khameyya tathā naṁ byākareyyāsi.</span><br />
<span class="sujato m-text">“Well then, chief, I’ll ask you about this in return, and you can answer as you like.</span><br />
</p>
<p id="sn42p7c1p7">
<span class="pali m-text">Taṁ kiṁ maññasi, gāmaṇi, idhassu kassakassa gahapatino tīṇi khettāni—ekaṁ khettaṁ aggaṁ, ekaṁ khettaṁ majjhimaṁ, ekaṁ khettaṁ hīnaṁ jaṅgalaṁ ūsaraṁ pāpabhūmi.</span><br />
<span class="sujato m-text">What do you think? Suppose a farmer has three fields: one’s good, one’s average, and one’s poor—bad ground of sand and salt.</span><br />
</p>
<p id="sn42p7c1p8">
<span class="pali m-text">Taṁ kiṁ maññasi, gāmaṇi, asu kassako gahapati bījāni patiṭṭhāpetukāmo kattha paṭhamaṁ patiṭṭhāpeyya, yaṁ vā aduṁ khettaṁ aggaṁ, yaṁ vā aduṁ khettaṁ majjhimaṁ, yaṁ vā aduṁ khettaṁ hīnaṁ jaṅgalaṁ ūsaraṁ pāpabhūmī”ti?</span><br />
<span class="sujato m-text">What do you think? When that farmer wants to plant seeds, where would he plant them first: the good field, the average one, or the poor one?”</span><br />
</p>
<p id="sn42p7c1p9">
<span class="pali m-text">“Asu, bhante, kassako gahapati bījāni patiṭṭhāpetukāmo yaṁ aduṁ khettaṁ aggaṁ tattha patiṭṭhāpeyya. Tattha patiṭṭhāpetvā yaṁ aduṁ khettaṁ majjhimaṁ tattha patiṭṭhāpeyya. Tattha patiṭṭhāpetvā yaṁ aduṁ khettaṁ hīnaṁ jaṅgalaṁ ūsaraṁ pāpabhūmi tattha patiṭṭhāpeyyapi, nopi patiṭṭhāpeyya.</span><br />
<span class="sujato m-text">“Sir, he’d plant them first in the good field, then the average, then he may or may not plant seed in the poor field.</span><br />
</p>
<p id="sn42p7c1p10">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="sn42p7c1p11">
<span class="pali m-text">Antamaso gobhattampi bhavissatī”ti.</span><br />
<span class="sujato m-text">Because at least it can be fodder for the cattle.”</span><br />
</p>
<p id="sn42p7c2p1">
<span class="pali m-text">“Seyyathāpi, gāmaṇi, yaṁ aduṁ khettaṁ aggaṁ; evameva mayhaṁ bhikkhubhikkhuniyo.</span><br />
<span class="sujato m-text">“To me, the monks and nuns are like the good field.</span><br />
</p>
<p id="sn42p7c2p2">
<span class="pali m-text">Tesāhaṁ dhammaṁ desemi—ādikalyāṇaṁ majjhekalyāṇaṁ pariyosānakalyāṇaṁ, sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāsemi.</span><br />
<span class="sujato m-text">I teach them the Dhamma that’s good in the beginning, good in the middle, and good in the end, meaningful and well-phrased. And I reveal a spiritual practice that’s entirely full and pure.</span><br />
</p>
<p id="sn42p7c2p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="sn42p7c2p4">
<span class="pali m-text">Ete hi, gāmaṇi, maṁdīpā maṁleṇā maṁtāṇā maṁsaraṇā viharanti.</span><br />
<span class="sujato m-text">Because they live with me as their island, protection, shelter, and refuge.</span><br />
</p>
<p id="sn42p7c2p5">
<span class="pali m-text">Seyyathāpi, gāmaṇi, yaṁ aduṁ khettaṁ majjhimaṁ; evameva mayhaṁ upāsakaupāsikāyo.</span><br />
<span class="sujato m-text">To me, the laymen and laywomen are like the average field.</span><br />
</p>
<p id="sn42p7c2p6">
<span class="pali m-text">Tesaṁ pāhaṁ dhammaṁ desemi—ādikalyāṇaṁ majjhekalyāṇaṁ pariyosānakalyāṇaṁ, sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāsemi.</span><br />
<span class="sujato m-text">I also teach them the Dhamma that’s good in the beginning, good in the middle, and good in the end, meaningful and well-phrased. And I reveal a spiritual practice that’s entirely full and pure.</span><br />
</p>
<p id="sn42p7c2p7">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="sn42p7c2p8">
<span class="pali m-text">Ete hi, gāmaṇi, maṁdīpā maṁleṇā maṁtāṇā maṁsaraṇā viharanti.</span><br />
<span class="sujato m-text">Because they live with me as their island, protection, shelter, and refuge.</span><br />
</p>
<p id="sn42p7c2p9">
<span class="pali m-text">Seyyathāpi, gāmaṇi, yaṁ aduṁ khettaṁ hīnaṁ jaṅgalaṁ ūsaraṁ pāpabhūmi; evameva mayhaṁ aññatitthiyā samaṇabrāhmaṇaparibbājakā.</span><br />
<span class="sujato m-text">To me, the ascetics, brahmins, and wanderers who follow other paths are like the poor field, the bad ground of sand and salt.</span><br />
</p>
<p id="sn42p7c2p10">
<span class="pali m-text">Tesaṁ pāhaṁ dhammaṁ desemi—ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāsemi.</span><br />
<span class="sujato m-text">I also teach them the Dhamma that’s good in the beginning, good in the middle, and good in the end, meaningful and well-phrased. And I reveal a spiritual practice that’s entirely full and pure.</span><br />
</p>
<p id="sn42p7c2p11">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="sn42p7c2p12">
<span class="pali m-text">Appeva nāma ekaṁ padampi ājāneyyuṁ taṁ nesaṁ assa dīgharattaṁ hitāya sukhāyāti.</span><br />
<span class="sujato m-text">Hopefully they might understand even a single sentence, which would be for their lasting welfare and happiness.</span><br />
</p>
<p id="sn42p7c3p1">
<span class="pali m-text">Seyyathāpi, gāmaṇi, purisassa tayo udakamaṇikā—eko udakamaṇiko acchiddo ahārī aparihārī, eko udakamaṇiko acchiddo hārī parihārī, eko udakamaṇiko chiddo hārī parihārī.</span><br />
<span class="sujato m-text">Suppose a person had three water jars: one that’s uncracked and nonporous; one that’s uncracked but porous; and one that’s cracked and porous.</span><br />
</p>
<p id="sn42p7c3p2">
<span class="pali m-text">Taṁ kiṁ maññasi, gāmaṇi, asu puriso udakaṁ nikkhipitukāmo kattha paṭhamaṁ nikkhipeyya, yo vā so udakamaṇiko acchiddo ahārī aparihārī, yo vā so udakamaṇiko acchiddo hārī parihārī, yo vā so udakamaṇiko chiddo hārī parihārī”ti?</span><br />
<span class="sujato m-text">What do you think? When that person wants to store water, where would they store it first: in the jar that’s uncracked and nonporous, the one that’s uncracked but porous, or the one that’s cracked and porous?”</span><br />
</p>
<p id="sn42p7c3p3">
<span class="pali m-text">“Asu, bhante, puriso udakaṁ nikkhipitukāmo, yo so udakamaṇiko acchiddo ahārī aparihārī tattha nikkhipeyya, tattha nikkhipitvā, yo so udakamaṇiko acchiddo hārī parihārī tattha nikkhipeyya, tattha nikkhipitvā, yo so udakamaṇiko chiddo hārī parihārī tattha nikkhipeyyapi, nopi nikkhipeyya.</span><br />
<span class="sujato m-text">“Sir, they’d store water first in the jar that’s uncracked and nonporous, then the one that’s uncracked but porous, then they may or may not store water in the one that’s cracked and porous.</span><br />
</p>
<p id="sn42p7c3p4">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="sn42p7c3p5">
<span class="pali m-text">Antamaso bhaṇḍadhovanampi bhavissatī”ti.</span><br />
<span class="sujato m-text">Because at least it can be used for washing the dishes.”</span><br />
</p>
<p id="sn42p7c4p1">
<span class="pali m-text">“Seyyathāpi, gāmaṇi, yo so udakamaṇiko acchiddo ahārī aparihārī; evameva mayhaṁ bhikkhubhikkhuniyo.</span><br />
<span class="sujato m-text">“To me, the monks and nuns are like the water jar that’s uncracked and nonporous.</span><br />
</p>
<p id="sn42p7c4p2">
<span class="pali m-text">Tesāhaṁ dhammaṁ desemi—ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāsemi.</span><br />
<span class="sujato m-text">I teach them the Dhamma that’s good in the beginning, good in the middle, and good in the end, meaningful and well-phrased. And I reveal a spiritual practice that’s entirely full and pure.</span><br />
</p>
<p id="sn42p7c4p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="sn42p7c4p4">
<span class="pali m-text">Ete hi, gāmaṇi, maṁdīpā maṁleṇā maṁtāṇā maṁsaraṇā viharanti.</span><br />
<span class="sujato m-text">Because they live with me as their island, protection, shelter, and refuge.</span><br />
</p>
<p id="sn42p7c4p5">
<span class="pali m-text">Seyyathāpi, gāmaṇi, yo so udakamaṇiko acchiddo hārī parihārī; evameva mayhaṁ upāsakaupāsikāyo.</span><br />
<span class="sujato m-text">To me, the laymen and laywomen are like the water jar that’s uncracked but porous.</span><br />
</p>
<p id="sn42p7c4p6">
<span class="pali m-text">Tesāhaṁ dhammaṁ desemi—ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāsemi.</span><br />
<span class="sujato m-text">I teach them the Dhamma that’s good in the beginning, good in the middle, and good in the end, meaningful and well-phrased. And I reveal a spiritual practice that’s entirely full and pure.</span><br />
</p>
<p id="sn42p7c4p7">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="sn42p7c4p8">
<span class="pali m-text">Ete hi, gāmaṇi, maṁdīpā maṁleṇā maṁtāṇā maṁsaraṇā viharanti.</span><br />
<span class="sujato m-text">Because they live with me as their island, protection, shelter, and refuge.</span><br />
</p>
<p id="sn42p7c4p9">
<span class="pali m-text">Seyyathāpi, gāmaṇi, yo so udakamaṇiko chiddo hārī parihārī; evameva mayhaṁ aññatitthiyā samaṇabrāhmaṇaparibbājakā.</span><br />
<span class="sujato m-text">To me, the ascetics, brahmins, and wanderers who follow other paths are like the water jar that’s cracked and porous.</span><br />
</p>
<p id="sn42p7c4p10">
<span class="pali m-text">Tesāhaṁ dhammaṁ desemi—ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāsemi.</span><br />
<span class="sujato m-text">I also teach them the Dhamma that’s good in the beginning, good in the middle, and good in the end, meaningful and well-phrased. And I reveal a spiritual practice that’s entirely full and pure.</span><br />
</p>
<p id="sn42p7c4p11">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="sn42p7c4p12">
<span class="pali m-text">Appeva nāma ekaṁ padampi ājāneyyuṁ, taṁ nesaṁ assa dīgharattaṁ hitāya sukhāyā”ti.</span><br />
<span class="sujato m-text">Hopefully they might understand even a single sentence, which would be for their lasting welfare and happiness.”</span><br />
</p>
<p id="sn42p7c5p1">
<span class="pali m-text">Evaṁ vutte, asibandhakaputto gāmaṇi bhagavantaṁ etadavoca:</span><br />
<span class="sujato m-text">When he said this, Asibandhaka’s son the chief said to the Buddha,</span><br />
</p>
<p id="sn42p7c5p2">
<span class="pali m-text">“abhikkantaṁ, bhante, abhikkantaṁ, bhante …pe…</span><br />
<span class="sujato m-text">“Excellent, sir! Excellent! …</span><br />
</p>
<p id="sn42p7c5p3">
<span class="pali m-text">upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may the Buddha remember me as a lay follower who has gone for refuge for life.”</span><br />
</p>
<p id="sn42p7c5p4">
<span class="pali m-text">Sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0042p0006.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0042p0008.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>