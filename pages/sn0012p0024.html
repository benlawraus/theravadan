<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; sn &raquo; sn12 &raquo; Saṁyutta Nikāya 12.24 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0012p0024.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn12-index.html">sn12</a> &raquo;
          </span>
          Saṁyutta Nikāya 12.24
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0012p0023.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0012p0025.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 12.24</span></p>
<p id="sn12p24c0p2">
<span class="pali m-text">3. Dasabalavagga</span><br />
<span class="sujato m-text">3. The Ten Powers</span><br />
</p>
<section id="annatitthiyasutta">
<span id="sn12p24c0p3"></span><h2><span class="pali m-text">Aññatitthiyasutta</span></h2>
<p><span class="sujato m-text">Followers of Other Paths</span></p>
<p id="sn12p24c1p1">
<span class="pali m-text">Rājagahe viharati veḷuvane.</span><br />
<span class="sujato m-text">Near Rājagaha, in the Bamboo Grove.</span><br />
</p>
<p id="sn12p24c1p2">
<span class="pali m-text">Atha kho āyasmā sāriputto pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisi.</span><br />
<span class="sujato m-text">Then Venerable Sāriputta robed up in the morning and, taking his bowl and robe, entered Rājagaha for alms.</span><br />
</p>
<p id="sn12p24c1p3">
<span class="pali m-text">Atha kho āyasmato sāriputtassa etadahosi:</span><br />
<span class="sujato m-text">Then it occurred to him,</span><br />
</p>
<p id="sn12p24c1p4">
<span class="pali m-text">“atippago kho tāva rājagahe piṇḍāya carituṁ.</span><br />
<span class="sujato m-text">“It’s too early to wander for alms in Rājagaha.</span><br />
</p>
<p id="sn12p24c1p5">
<span class="pali m-text">Yannūnāhaṁ yena aññatitthiyānaṁ paribbājakānaṁ ārāmo tenupasaṅkameyyan”ti.</span><br />
<span class="sujato m-text">Why don’t I go to the monastery of the wanderers who follow other paths?”</span><br />
</p>
<p id="sn12p24c2p1">
<span class="pali m-text">Atha kho āyasmā sāriputto yena aññatitthiyānaṁ paribbājakānaṁ ārāmo tenupasaṅkami; upasaṅkamitvā tehi aññatitthiyehi paribbājakehi saddhiṁ sammodi.</span><br />
<span class="sujato m-text">Then he went to the monastery of the wanderers who follow other paths, and exchanged greetings with the wanderers there.</span><br />
</p>
<p id="sn12p24c2p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho āyasmantaṁ sāriputtaṁ te aññatitthiyā paribbājakā etadavocuṁ:</span><br />
<span class="sujato m-text">When the greetings and polite conversation were over, he sat down to one side. The wanderers said to him:</span><br />
</p>
<p id="sn12p24c3p1">
<span class="pali m-text">“Santāvuso sāriputta, eke samaṇabrāhmaṇā kammavādā sayaṅkataṁ dukkhaṁ paññapenti.</span><br />
<span class="sujato m-text">“Reverend Sāriputta, there are ascetics and brahmins who teach the efficacy of deeds. Some of them declare that suffering is made by oneself.</span><br />
</p>
<p id="sn12p24c3p2">
<span class="pali m-text">Santi panāvuso sāriputta, eke samaṇabrāhmaṇā kammavādā paraṅkataṁ dukkhaṁ paññapenti.</span><br />
<span class="sujato m-text">Some of them declare that suffering is made by another.</span><br />
</p>
<p id="sn12p24c3p3">
<span class="pali m-text">Santāvuso sāriputta, eke samaṇabrāhmaṇā kammavādā sayaṅkatañca paraṅkatañca dukkhaṁ paññapenti.</span><br />
<span class="sujato m-text">Some of them declare that suffering is made by both oneself and another.</span><br />
</p>
<p id="sn12p24c3p4">
<span class="pali m-text">Santi panāvuso sāriputta, eke samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti.</span><br />
<span class="sujato m-text">Some of them declare that suffering arises by chance, not made by oneself or another.</span><br />
</p>
<p id="sn12p24c3p5">
<span class="pali m-text">Idha, panāvuso sāriputta, samaṇo gotamo kiṁvādī kimakkhāyī?</span><br />
<span class="sujato m-text">What does the ascetic Gotama say about this? How does he explain it?</span><br />
</p>
<p id="sn12p24c3p6">
<span class="pali m-text">Kathaṁ byākaramānā ca mayaṁ vuttavādino ceva samaṇassa gotamassa assāma, na ca samaṇaṁ gotamaṁ abhūtena abbhācikkheyyāma, dhammassa cānudhammaṁ byākareyyāma, na ca koci sahadhammiko vādānupāto gārayhaṁ ṭhānaṁ āgaccheyyā”ti?</span><br />
<span class="sujato m-text">How should we answer so as to repeat what the ascetic Gotama has said, and not misrepresent him with an untruth? How should we explain in line with his teaching, with no legitimate grounds for rebuke and criticism?”</span><br />
</p>
<p id="sn12p24c4p1">
<span class="pali m-text">“Paṭiccasamuppannaṁ kho, āvuso, dukkhaṁ vuttaṁ bhagavatā.</span><br />
<span class="sujato m-text">“Reverends, the Buddha said that suffering is dependently originated.</span><br />
</p>
<p id="sn12p24c4p2">
<span class="pali m-text">Kiṁ paṭicca?</span><br />
<span class="sujato m-text">Dependent on what?</span><br />
</p>
<p id="sn12p24c4p3">
<span class="pali m-text">Phassaṁ paṭicca.</span><br />
<span class="sujato m-text">Dependent on contact.</span><br />
</p>
<p id="sn12p24c4p4">
<span class="pali m-text">Iti vadaṁ vuttavādī ceva bhagavato assa, na ca bhagavantaṁ abhūtena abbhācikkheyya, dhammassa cānudhammaṁ byākareyya, na ca koci sahadhammiko vādānupāto gārayhaṁ ṭhānaṁ āgaccheyya.</span><br />
<span class="sujato m-text">If you said this you would repeat what the Buddha has said, and not misrepresent him with an untruth. You would explain in line with his teaching, and there would be no legitimate grounds for rebuke and criticism.</span><br />
</p>
<p id="sn12p24c5p1">
<span class="pali m-text">Tatrāvuso, ye te samaṇabrāhmaṇā kammavādā sayaṅkataṁ dukkhaṁ paññapenti tadapi phassapaccayā.</span><br />
<span class="sujato m-text">Consider the ascetics and brahmins who teach the efficacy of deeds. In the case of those who declare that suffering is made by oneself, that’s conditioned by contact.</span><br />
</p>
<p id="sn12p24c5p2">
<span class="pali m-text">Yepi te samaṇabrāhmaṇā kammavādā paraṅkataṁ dukkhaṁ paññapenti tadapi phassapaccayā.</span><br />
<span class="sujato m-text">In the case of those who declare that suffering is made by another, that’s also conditioned by contact.</span><br />
</p>
<p id="sn12p24c5p3">
<span class="pali m-text">Yepi te samaṇabrāhmaṇā kammavādā sayaṅkatañca paraṅkatañca dukkhaṁ paññapenti tadapi phassapaccayā.</span><br />
<span class="sujato m-text">In the case of those who declare that suffering is made by oneself and another, that’s also conditioned by contact.</span><br />
</p>
<p id="sn12p24c5p4">
<span class="pali m-text">Yepi te samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti tadapi phassapaccayā.</span><br />
<span class="sujato m-text">In the case of those who declare that suffering arises by chance, not made by oneself or another, that’s also conditioned by contact.</span><br />
</p>
<p id="sn12p24c6p1">
<span class="pali m-text">Tatrāvuso, ye te samaṇabrāhmaṇā kammavādā sayaṅkataṁ dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjati.</span><br />
<span class="sujato m-text">Consider the ascetics and brahmins who teach the efficacy of deeds. In the case of those who declare that suffering is made by oneself, it’s impossible that they will experience that without contact.</span><br />
</p>
<p id="sn12p24c6p2">
<span class="pali m-text">Yepi te samaṇabrāhmaṇā kammavādā paraṅkataṁ dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjati.</span><br />
<span class="sujato m-text">In the case of those who declare that suffering is made by another, it’s impossible that they will experience that without contact.</span><br />
</p>
<p id="sn12p24c6p3">
<span class="pali m-text">Yepi te samaṇabrāhmaṇā kammavādā sayaṅkatañca paraṅkatañca dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjati.</span><br />
<span class="sujato m-text">In the case of those who declare that suffering is made by oneself and another, it’s impossible that they will experience that without contact.</span><br />
</p>
<p id="sn12p24c6p4">
<span class="pali m-text">Yepi te samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjatī”ti.</span><br />
<span class="sujato m-text">In the case of those who declare that suffering arises by chance, not made by oneself or another, it’s impossible that they will experience that without contact.”</span><br />
</p>
<p id="sn12p24c7p1">
<span class="pali m-text">Assosi kho āyasmā ānando āyasmato sāriputtassa tehi aññatitthiyehi paribbājakehi saddhiṁ imaṁ kathāsallāpaṁ.</span><br />
<span class="sujato m-text">Venerable Ānanda heard this discussion between Venerable Sāriputta and those wanderers who follow other paths.</span><br />
</p>
<p id="sn12p24c7p2">
<span class="pali m-text">Atha kho āyasmā ānando rājagahe piṇḍāya caritvā pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="sujato m-text">Then Ānanda wandered for alms in Rājagaha. After the meal, on his return from almsround, he went to the Buddha, bowed, sat down to one side,</span><br />
</p>
<p id="sn12p24c7p3">
<span class="pali m-text">Ekamantaṁ nisinno kho āyasmā ānando yāvatako āyasmato sāriputtassa tehi aññatitthiyehi paribbājakehi saddhiṁ ahosi kathāsallāpo taṁ sabbaṁ bhagavato ārocesi.</span><br />
<span class="sujato m-text">and informed the Buddha of all they had discussed.</span><br />
</p>
<p id="sn12p24c8p1">
<span class="pali m-text">“Sādhu sādhu, ānanda, yathā taṁ sāriputto sammā byākaramāno byākareyya.</span><br />
<span class="sujato m-text">“Good, good, Ānanda! It’s just as Sāriputta has so rightly explained.</span><br />
</p>
<p id="sn12p24c8p2">
<span class="pali m-text">Paṭiccasamuppannaṁ kho, ānanda, dukkhaṁ vuttaṁ mayā.</span><br />
<span class="sujato m-text">I have said that suffering is dependently originated.</span><br />
</p>
<p id="sn12p24c8p3">
<span class="pali m-text">Kiṁ paṭicca?</span><br />
<span class="sujato m-text">Dependent on what?</span><br />
</p>
<p id="sn12p24c8p4">
<span class="pali m-text">Phassaṁ paṭicca.</span><br />
<span class="sujato m-text">Dependent on contact.</span><br />
</p>
<p id="sn12p24c8p5">
<span class="pali m-text">Iti vadaṁ vuttavādī ceva me assa, na ca maṁ abhūtena abbhācikkheyya, dhammassa cānudhammaṁ byākareyya, na ca koci sahadhammiko vādānupāto gārayhaṁ ṭhānaṁ āgaccheyya.</span><br />
<span class="sujato m-text">Saying this you would repeat what I have said, and not misrepresent me with an untruth. You would explain in line with my teaching, and there would be no legitimate grounds for rebuke and criticism.</span><br />
</p>
<p id="sn12p24c9p1">
<span class="pali m-text">Tatrānanda, ye te samaṇabrāhmaṇā kammavādā sayaṅkataṁ dukkhaṁ paññapenti tadapi phassapaccayā.</span><br />
<span class="sujato m-text">Consider the ascetics and brahmins who teach the efficacy of deeds. In the case of those who declare that suffering is made by oneself, that’s conditioned by contact. …</span><br />
</p>
<p id="sn12p24c9p2">
<span class="pali m-text">Yepi te …pe…</span><br />
</p>
<p id="sn12p24c9p3">
<span class="pali m-text">yepi te …pe…</span><br />
</p>
<p id="sn12p24c9p4">
<span class="pali m-text">yepi te samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti tadapi phassapaccayā.</span><br />
<span class="sujato m-text">In the case of those who declare that suffering arises by chance, not made by oneself or another, that’s also conditioned by contact.</span><br />
</p>
<p id="sn12p24c10p1">
<span class="pali m-text">Tatrānanda, yepi te samaṇabrāhmaṇā kammavādā sayaṅkataṁ dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjati.</span><br />
<span class="sujato m-text">In the case of those who declare that suffering is made by oneself, it’s impossible that they will experience that without contact. …</span><br />
</p>
<p id="sn12p24c10p2">
<span class="pali m-text">Yepi te …pe…</span><br />
</p>
<p id="sn12p24c10p3">
<span class="pali m-text">yepi te …pe…</span><br />
</p>
<p id="sn12p24c10p4">
<span class="pali m-text">yepi te samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjati.</span><br />
<span class="sujato m-text">In the case of those who declare that suffering arises by chance, not made by oneself or another, it’s impossible that they will experience that without contact.</span><br />
</p>
<p id="sn12p24c11p1">
<span class="pali m-text">Ekamidāhaṁ, ānanda, samayaṁ idheva rājagahe viharāmi veḷuvane kalandakanivāpe.</span><br />
<span class="sujato m-text">Ānanda, this one time I was staying near Rājagaha, in the Bamboo Grove, the squirrels’ feeding ground.</span><br />
</p>
<p id="sn12p24c11p2">
<span class="pali m-text">Atha khvāhaṁ, ānanda, pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisiṁ.</span><br />
<span class="sujato m-text">Then I robed up in the morning and, taking my bowl and robe, entered Rājagaha for alms.</span><br />
</p>
<p id="sn12p24c11p3">
<span class="pali m-text">Tassa mayhaṁ, ānanda, etadahosi:</span><br />
<span class="sujato m-text">Then I thought:</span><br />
</p>
<p id="sn12p24c11p4">
<span class="pali m-text">‘atippago kho tāva rājagahe piṇḍāya carituṁ.</span><br />
<span class="sujato m-text">‘It’s too early to wander for alms in Rājagaha.</span><br />
</p>
<p id="sn12p24c11p5">
<span class="pali m-text">Yannūnāhaṁ yena aññatitthiyānaṁ paribbājakānaṁ ārāmo tenupasaṅkameyyan’ti.</span><br />
<span class="sujato m-text">Why don’t I go to the monastery of the wanderers who follow other paths?’</span><br />
</p>
<p id="sn12p24c12p1">
<span class="pali m-text">Atha khvāhaṁ, ānanda, yena aññatitthiyānaṁ paribbājakānaṁ ārāmo tenupasaṅkamiṁ; upasaṅkamitvā tehi aññatitthiyehi paribbājakehi saddhiṁ sammodiṁ.</span><br />
<span class="sujato m-text">Then I went to the monastery of the wanderers who follow other paths, and exchanged greetings with the wanderers there.</span><br />
</p>
<p id="sn12p24c12p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁ. Ekamantaṁ nisinnaṁ kho maṁ, ānanda, te aññatitthiyā paribbājakā etadavocuṁ:</span><br />
<span class="sujato m-text">When the greetings and polite conversation were over, I sat down to one side. …”</span><br />
</p>
<p id="sn12p24c13p1">
<span class="pali m-text">‘Santāvuso gotama, eke samaṇabrāhmaṇā kammavādā sayaṅkataṁ dukkhaṁ paññapenti.</span><br />
<span class="sujato m-text">(The wanderers asked the Buddha the very same questions, and he gave the same answers.)</span><br />
</p>
<p id="sn12p24c13p2">
<span class="pali m-text">Santi panāvuso gotama, eke samaṇabrāhmaṇā kammavādā paraṅkataṁ dukkhaṁ paññapenti.</span><br />
</p>
<p id="sn12p24c13p3">
<span class="pali m-text">Santāvuso gotama, eke samaṇabrāhmaṇā kammavādā sayaṅkatañca paraṅkatañca dukkhaṁ paññapenti.</span><br />
</p>
<p id="sn12p24c13p4">
<span class="pali m-text">Santi panāvuso gotama, eke samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti.</span><br />
</p>
<p id="sn12p24c13p5">
<span class="pali m-text">Idha no āyasmā gotamo kiṁvādī kimakkhāyī?</span><br />
</p>
<p id="sn12p24c13p6">
<span class="pali m-text">Kathaṁ byākaramānā ca mayaṁ vuttavādino ceva āyasmato gotamassa assāma, na ca āyasmantaṁ gotamaṁ abhūtena abbhācikkheyyāma, dhammassa cānudhammaṁ byākareyyāma, na ca koci sahadhammiko vādānupāto gārayhaṁ ṭhānaṁ āgaccheyyā’ti?</span><br />
</p>
<p id="sn12p24c14p1">
<span class="pali m-text">Evaṁ vuttāhaṁ, ānanda, te aññatitthiye paribbājake etadavocaṁ:</span><br />
</p>
<p id="sn12p24c14p2">
<span class="pali m-text">‘paṭiccasamuppannaṁ kho, āvuso, dukkhaṁ vuttaṁ mayā.</span><br />
</p>
<p id="sn12p24c14p3">
<span class="pali m-text">Kiṁ paṭicca?</span><br />
</p>
<p id="sn12p24c14p4">
<span class="pali m-text">Phassaṁ paṭicca.</span><br />
</p>
<p id="sn12p24c14p5">
<span class="pali m-text">Iti vadaṁ vuttavādī ceva me assa, na ca maṁ abhūtena abbhācikkheyya, dhammassa cānudhammaṁ byākareyya, na ca koci sahadhammiko vādānupāto gārayhaṁ ṭhānaṁ āgaccheyyāti.</span><br />
</p>
<p id="sn12p24c15p1">
<span class="pali m-text">Tatrāvuso, ye te samaṇabrāhmaṇā kammavādā sayaṅkataṁ dukkhaṁ paññapenti tadapi phassapaccayā.</span><br />
</p>
<p id="sn12p24c15p2">
<span class="pali m-text">Yepi te …pe…</span><br />
</p>
<p id="sn12p24c15p3">
<span class="pali m-text">yepi te …pe…</span><br />
</p>
<p id="sn12p24c15p4">
<span class="pali m-text">yepi te samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti tadapi phassapaccayā.</span><br />
</p>
<p id="sn12p24c16p1">
<span class="pali m-text">Tatrāvuso, ye te samaṇabrāhmaṇā kammavādā sayaṅkataṁ dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjati.</span><br />
</p>
<p id="sn12p24c16p2">
<span class="pali m-text">Yepi te …pe…</span><br />
</p>
<p id="sn12p24c16p3">
<span class="pali m-text">yepi te …pe…</span><br />
</p>
<p id="sn12p24c16p4">
<span class="pali m-text">yepi te samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjatī’”ti.</span><br />
</p>
<p id="sn12p24c17p1">
<span class="pali m-text">“Acchariyaṁ bhante, abbhutaṁ bhante.</span><br />
<span class="sujato m-text">“It’s incredible, sir, it’s amazing,</span><br />
</p>
<p id="sn12p24c17p2">
<span class="pali m-text">Yatra hi nāma ekena padena sabbo attho vutto bhavissati.</span><br />
<span class="sujato m-text">how the whole matter is stated with one phrase.</span><br />
</p>
<p id="sn12p24c17p3">
<span class="pali m-text">Siyā nu kho, bhante, esevattho vitthārena vuccamāno gambhīro ceva assa gambhīrāvabhāso cā”ti?</span><br />
<span class="sujato m-text">Could there be a detailed explanation of this matter that is both deep and appears deep?”</span><br />
</p>
<p id="sn12p24c18p1">
<span class="pali m-text">“Tena hānanda, taññevettha paṭibhātū”ti.</span><br />
<span class="sujato m-text">“Well then, Ānanda, clarify this matter yourself.”</span><br />
</p>
<p id="sn12p24c18p2">
<span class="pali m-text">“Sace maṁ, bhante, evaṁ puccheyyuṁ:</span><br />
<span class="sujato m-text">“Sir, suppose they were to ask me:</span><br />
</p>
<p id="sn12p24c18p3">
<span class="pali m-text">‘jarāmaraṇaṁ, āvuso ānanda, kiṁnidānaṁ kiṁsamudayaṁ kiṁjātikaṁ kiṁpabhavan’ti?</span><br />
<span class="sujato m-text">‘Reverend Ānanda, what is the source, origin, birthplace, and inception of old age and death?’</span><br />
</p>
<p id="sn12p24c18p4">
<span class="pali m-text">Evaṁ puṭṭhohaṁ, bhante, evaṁ byākareyyaṁ:</span><br />
<span class="sujato m-text">I’d answer like this:</span><br />
</p>
<p id="sn12p24c18p5">
<span class="pali m-text">‘jarāmaraṇaṁ kho, āvuso, jātinidānaṁ jātisamudayaṁ jātijātikaṁ jātipabhavan’ti.</span><br />
<span class="sujato m-text">‘Reverends, rebirth is the source, origin, birthplace, and inception of old age and death.’</span><br />
</p>
<p id="sn12p24c18p6">
<span class="pali m-text">Evaṁ puṭṭhohaṁ, bhante, evaṁ byākareyyaṁ.</span><br />
<span class="sujato m-text">That’s how I’d answer such a question.</span><br />
</p>
<p id="sn12p24c19p1">
<span class="pali m-text">Sace maṁ, bhante, evaṁ puccheyyuṁ:</span><br />
<span class="sujato m-text">Suppose they were to ask me:</span><br />
</p>
<p id="sn12p24c19p2">
<span class="pali m-text">‘jāti panāvuso ānanda, kiṁnidānā kiṁsamudayā kiṁjātikā kiṁpabhavā’ti?</span><br />
<span class="sujato m-text">‘What is the source of rebirth?’</span><br />
</p>
<p id="sn12p24c19p3">
<span class="pali m-text">Evaṁ puṭṭhohaṁ, bhante, evaṁ byākareyyaṁ:</span><br />
<span class="sujato m-text">I’d answer like this:</span><br />
</p>
<p id="sn12p24c19p4">
<span class="pali m-text">‘jāti kho, āvuso, bhavanidānā bhavasamudayā bhavajātikā bhavappabhavā’ti.</span><br />
<span class="sujato m-text">‘Continued existence is the source of rebirth.’</span><br />
</p>
<p id="sn12p24c19p5">
<span class="pali m-text">Evaṁ puṭṭhohaṁ, bhante, evaṁ byākareyyaṁ.</span><br />
<span class="sujato m-text">That’s how I’d answer such a question.</span><br />
</p>
<p id="sn12p24c20p1">
<span class="pali m-text">Sace maṁ, bhante, evaṁ puccheyyuṁ:</span><br />
<span class="sujato m-text">Suppose they were to ask me:</span><br />
</p>
<p id="sn12p24c20p2">
<span class="pali m-text">‘bhavo panāvuso ānanda, kiṁnidāno kiṁsamudayo kiṁjātiko kiṁpabhavo’ti?</span><br />
<span class="sujato m-text">‘What is the source of continued existence?’</span><br />
</p>
<p id="sn12p24c20p3">
<span class="pali m-text">Evaṁ puṭṭhohaṁ, bhante, evaṁ byākareyyaṁ:</span><br />
<span class="sujato m-text">I’d answer like this:</span><br />
</p>
<p id="sn12p24c20p4">
<span class="pali m-text">‘bhavo kho, āvuso, upādānanidāno upādānasamudayo upādānajātiko upādānappabhavo’ti.</span><br />
<span class="sujato m-text">‘Grasping is the source of continued existence.’</span><br />
</p>
<p id="sn12p24c20p5">
<span class="pali m-text">Evaṁ puṭṭhohaṁ, bhante, evaṁ byākareyyaṁ.</span><br />
<span class="sujato m-text">That’s how I’d answer such a question.</span><br />
</p>
<p id="sn12p24c21p1">
<span class="pali m-text">Sace maṁ, bhante, evaṁ puccheyyuṁ—</span><br />
<span class="sujato m-text">Suppose they were to ask me:</span><br />
</p>
<p id="sn12p24c21p2">
<span class="pali m-text">upādānaṁ panāvuso …pe…</span><br />
<span class="sujato m-text">‘What is the source of grasping?’ …</span><br />
</p>
<p id="sn12p24c21p3">
<span class="pali m-text">taṇhā panāvuso …pe…</span><br />
<span class="sujato m-text">craving …</span><br />
</p>
<p id="sn12p24c21p4">
<span class="pali m-text">vedanā panāvuso …pe…</span><br />
<span class="sujato m-text">feeling …</span><br />
</p>
<p id="sn12p24c21p5">
<span class="pali m-text">sace maṁ, bhante, evaṁ puccheyyuṁ:</span><br />
<span class="sujato m-text">Suppose they were to ask me:</span><br />
</p>
<p id="sn12p24c21p6">
<span class="pali m-text">‘phasso panāvuso ānanda, kiṁnidāno kiṁsamudayo kiṁjātiko kiṁpabhavo’ti?</span><br />
<span class="sujato m-text">‘What is the source of contact?’</span><br />
</p>
<p id="sn12p24c21p7">
<span class="pali m-text">Evaṁ puṭṭhohaṁ, bhante, evaṁ byākareyyaṁ:</span><br />
<span class="sujato m-text">I’d answer like this:</span><br />
</p>
<p id="sn12p24c21p8">
<span class="pali m-text">‘phasso kho, āvuso, saḷāyatananidāno saḷāyatanasamudayo saḷāyatanajātiko saḷāyatanappabhavo’ti.</span><br />
<span class="sujato m-text">‘The six sense fields are the source, origin, birthplace, and inception of contact.’</span><br />
</p>
<p id="sn12p24c21p9">
<span class="pali m-text">‘Channaṁ tveva, āvuso, phassāyatanānaṁ asesavirāganirodhā phassanirodho;</span><br />
<span class="sujato m-text">‘When the six fields of contact fade away and cease with nothing left over, contact ceases.</span><br />
</p>
<p id="sn12p24c21p10">
<span class="pali m-text">phassanirodhā vedanānirodho;</span><br />
<span class="sujato m-text">When contact ceases, feeling ceases.</span><br />
</p>
<p id="sn12p24c21p11">
<span class="pali m-text">vedanānirodhā taṇhānirodho;</span><br />
<span class="sujato m-text">When feeling ceases, craving ceases.</span><br />
</p>
<p id="sn12p24c21p12">
<span class="pali m-text">taṇhānirodhā upādānanirodho;</span><br />
<span class="sujato m-text">When craving ceases, grasping ceases.</span><br />
</p>
<p id="sn12p24c21p13">
<span class="pali m-text">upādānanirodhā bhavanirodho;</span><br />
<span class="sujato m-text">When grasping ceases, continued existence ceases.</span><br />
</p>
<p id="sn12p24c21p14">
<span class="pali m-text">bhavanirodhā jātinirodho;</span><br />
<span class="sujato m-text">When continued existence ceases, rebirth ceases.</span><br />
</p>
<p id="sn12p24c21p15">
<span class="pali m-text">jātinirodhā jarāmaraṇaṁ sokaparidevadukkhadomanassupāyāsā nirujjhanti.</span><br />
<span class="sujato m-text">When rebirth ceases, old age and death, sorrow, lamentation, pain, sadness, and distress cease.</span><br />
</p>
<p id="sn12p24c21p16">
<span class="pali m-text">Evametassa kevalassa dukkhakkhandhassa nirodho hotī’ti.</span><br />
<span class="sujato m-text">That is how this entire mass of suffering ceases.’</span><br />
</p>
<p id="sn12p24c21p17">
<span class="pali m-text">Evaṁ puṭṭhohaṁ, bhante, evaṁ byākareyyan”ti.</span><br />
<span class="sujato m-text">That’s how I’d answer such a question.”</span><br />
</p>
<p id="sn12p24c21p18">
<span class="pali m-text">Catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0012p0023.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0012p0025.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>