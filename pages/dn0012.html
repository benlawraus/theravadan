<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; dn &raquo; Dīgha Nikāya 12 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/dn0012.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-dn-index.html">dn</a> &raquo;
          </span>
          Dīgha Nikāya 12
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/dn0011.html">Previous</a></div>
<div class="m-col-t-6 m-text-right">
<a href="https://theravadan.org/pages/dn0013.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Long Discourses 12</span></p>
<section id="lohiccasutta">
<span id="dn12c0p2"></span><h2><span class="pali m-text">Lohiccasutta</span></h2>
<p><span class="sujato m-text">With Lohicca</span></p>
<p id="dn12c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="dn12c1p2">
<span class="pali m-text">ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ pañcamattehi bhikkhusatehi yena sālavatikā tadavasari.</span><br />
<span class="sujato m-text">At one time the Buddha was wandering in the land of the Kosalans together with a large Saṅgha of five hundred mendicants when he arrived at Sālavatikā.</span><br />
</p>
<p id="dn12c1p3">
<span class="pali m-text">Tena kho pana samayena lohicco brāhmaṇo sālavatikaṁ ajjhāvasati sattussadaṁ satiṇakaṭṭhodakaṁ sadhaññaṁ rājabhoggaṁ raññā pasenadinā kosalena dinnaṁ rājadāyaṁ brahmadeyyaṁ.</span><br />
<span class="sujato m-text">Now at that time the brahmin Lohicca was living in Sālavatikā. It was a crown property given by King Pasenadi of Kosala, teeming with living creatures, full of hay, wood, water, and grain, a royal endowment of the highest quality.</span><br />
</p>
<p id="dn12c2p1">
<span class="pali m-text">Tena kho pana samayena lohiccassa brāhmaṇassa evarūpaṁ pāpakaṁ diṭṭhigataṁ uppannaṁ hoti:</span><br />
<span class="sujato m-text">Now at that time Lohicca had the following harmful misconception:</span><br />
</p>
<p id="dn12c2p2">
<span class="pali m-text">“idha samaṇo vā brāhmaṇo vā kusalaṁ dhammaṁ adhigaccheyya, kusalaṁ dhammaṁ adhigantvā na parassa āroceyya, kiñhi paro parassa karissati.</span><br />
<span class="sujato m-text">“Should an ascetic or brahmin achieve some skillful quality, they ought not inform anyone else. For what can one person do for another?</span><br />
</p>
<p id="dn12c2p3">
<span class="pali m-text">Seyyathāpi nāma purāṇaṁ bandhanaṁ chinditvā aññaṁ navaṁ bandhanaṁ kareyya;</span><br />
<span class="sujato m-text">Suppose someone cut off an old bond, only to create another new bond.</span><br />
</p>
<p id="dn12c2p4">
<span class="pali m-text">evaṁ sampadamidaṁ pāpakaṁ lobhadhammaṁ vadāmi, kiñhi paro parassa karissatī”ti.</span><br />
<span class="sujato m-text">That’s the consequence of such a wicked, greedy deed, I say. For what can one person do for another?”</span><br />
</p>
<p id="dn12c3p1">
<span class="pali m-text">Assosi kho lohicco brāhmaṇo:</span><br />
<span class="sujato m-text">Lohicca heard:</span><br />
</p>
<p id="dn12c3p2">
<span class="pali m-text">“samaṇo khalu, bho, gotamo sakyaputto sakyakulā pabbajito kosalesu cārikaṁ caramāno mahatā bhikkhusaṅghena saddhiṁ pañcamattehi bhikkhusatehi sālavatikaṁ anuppatto.</span><br />
<span class="sujato m-text">“It seems the ascetic Gotama—a Sakyan, gone forth from a Sakyan family—has arrived at Sālavatikā, together with a large Saṅgha of five hundred mendicants.</span><br />
</p>
<p id="dn12c3p3">
<span class="pali m-text">Taṁ kho pana bhavantaṁ gotamaṁ evaṁ kalyāṇo kittisaddo abbhuggato:</span><br />
<span class="sujato m-text">He has this good reputation:</span><br />
</p>
<p id="dn12c3p4">
<span class="pali m-text">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’.</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="dn12c3p5">
<span class="pali m-text">So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.</span><br />
<span class="sujato m-text">He has realized with his own insight this world—with its gods, Māras and Brahmās, this population with its ascetics and brahmins, gods and humans—and he makes it known to others.</span><br />
</p>
<p id="dn12c3p6">
<span class="pali m-text">So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="sujato m-text">He teaches Dhamma that’s good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure.</span><br />
</p>
<p id="dn12c3p7">
<span class="pali m-text">Sādhu kho pana tathārūpānaṁ arahataṁ dassanaṁ hotī”ti.</span><br />
<span class="sujato m-text">It’s good to see such perfected ones.”</span><br />
</p>
<p id="dn12c4p1">
<span class="pali m-text">Atha kho lohicco brāhmaṇo rosikaṁ nhāpitaṁ āmantesi:</span><br />
<span class="sujato m-text">Then Lohicca addressed his barber Rosika,</span><br />
</p>
<p id="dn12c4p2">
<span class="pali m-text">“ehi tvaṁ, samma rosike, yena samaṇo gotamo tenupasaṅkama; upasaṅkamitvā mama vacanena samaṇaṁ gotamaṁ appābādhaṁ appātaṅkaṁ lahuṭṭhānaṁ balaṁ phāsuvihāraṁ puccha:</span><br />
<span class="sujato m-text">“Here, dear Rosika, go to the ascetic Gotama and in my name bow with your head to his feet. Ask him if he is healthy and well, nimble, strong, and living comfortably.</span><br />
</p>
<p id="dn12c4p3">
<span class="pali m-text">‘lohicco, bho gotama, brāhmaṇo bhavantaṁ gotamaṁ appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī’ti;</span><br />
</p>
<p id="dn12c4p4">
<span class="pali m-text">evañca vadehi—</span><br />
<span class="sujato m-text">And then ask him whether he,</span><br />
</p>
<p id="dn12c4p5">
<span class="pali m-text">adhivāsetu kira bhavaṁ gotamo lohiccassa brāhmaṇassa svātanāya bhattaṁ saddhiṁ bhikkhusaṅghenā”ti.</span><br />
<span class="sujato m-text">together with the mendicant Saṅgha, might please accept tomorrow’s meal from the brahmin Lohicca.”</span><br />
</p>
<p id="dn12c5p1">
<span class="pali m-text">“Evaṁ, bho”ti kho rosikā nhāpito lohiccassa brāhmaṇassa paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho rosikā nhāpito bhagavantaṁ etadavoca:</span><br />
<span class="sujato m-text">“Yes, sir,” Rosika replied. He did as he was asked, and</span><br />
</p>
<p id="dn12c5p2">
<span class="pali m-text">“lohicco, bhante, brāhmaṇo bhagavantaṁ appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchati;</span><br />
</p>
<p id="dn12c5p3">
<span class="pali m-text">evañca vadeti—</span><br />
</p>
<p id="dn12c5p4">
<span class="pali m-text">adhivāsetu kira, bhante, bhagavā lohiccassa brāhmaṇassa svātanāya bhattaṁ saddhiṁ bhikkhusaṅghenā”ti.</span><br />
</p>
<p id="dn12c5p5">
<span class="pali m-text">Adhivāsesi bhagavā tuṇhībhāvena.</span><br />
<span class="sujato m-text">the Buddha consented in silence.</span><br />
</p>
<p id="dn12c6p1">
<span class="pali m-text">Atha kho rosikā nhāpito bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā yena lohicco brāhmaṇo tenupasaṅkami; upasaṅkamitvā lohiccaṁ brāhmaṇaṁ etadavoca:</span><br />
<span class="sujato m-text">Then, knowing that the Buddha had consented, Rosika got up from his seat, went to Lohicca, and said to him,</span><br />
</p>
<p id="dn12c6p2">
<span class="pali m-text">“avocumhā kho mayaṁ bhoto vacanena taṁ bhagavantaṁ:</span><br />
<span class="sujato m-text">“I gave the Buddha your message,</span><br />
</p>
<p id="dn12c6p3">
<span class="pali m-text">‘lohicco, bhante, brāhmaṇo bhagavantaṁ appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchati;</span><br />
</p>
<p id="dn12c6p4">
<span class="pali m-text">evañca vadeti—</span><br />
</p>
<p id="dn12c6p5">
<span class="pali m-text">adhivāsetu kira, bhante, bhagavā lohiccassa brāhmaṇassa svātanāya bhattaṁ saddhiṁ bhikkhusaṅghenā’ti.</span><br />
</p>
<p id="dn12c6p6">
<span class="pali m-text">Adhivutthañca pana tena bhagavatā”ti.</span><br />
<span class="sujato m-text">and he accepted.”</span><br />
</p>
<p id="dn12c7p1">
<span class="pali m-text">Atha kho lohicco brāhmaṇo tassā rattiyā accayena sake nivesane paṇītaṁ khādanīyaṁ bhojanīyaṁ paṭiyādāpetvā rosikaṁ nhāpitaṁ āmantesi:</span><br />
<span class="sujato m-text">And when the night had passed Lohicca had a variety of delicious foods prepared in his own home. Then he had the Buddha informed of the time, saying,</span><br />
</p>
<p id="dn12c7p2">
<span class="pali m-text">“ehi tvaṁ, samma rosike, yena samaṇo gotamo tenupasaṅkama; upasaṅkamitvā samaṇassa gotamassa kālaṁ ārocehi—</span><br />
<span class="sujato m-text">“Here, dear Rosika, go to the ascetic Gotama and announce the time, saying:</span><br />
</p>
<p id="dn12c7p3">
<span class="pali m-text">kālo, bho gotama, niṭṭhitaṁ bhattan”ti.</span><br />
<span class="sujato m-text">‘It’s time, Master Gotama, the meal is ready.’”</span><br />
</p>
<p id="dn12c7p4">
<span class="pali m-text">“Evaṁ, bho”ti kho rosikā nhāpito lohiccassa brāhmaṇassa paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi.</span><br />
<span class="sujato m-text">“Yes, sir,” Rosika replied. He did as he was asked.</span><br />
</p>
<p id="dn12c7p5">
<span class="pali m-text">Ekamantaṁ ṭhito kho rosikā nhāpito bhagavato kālaṁ ārocesi:</span><br />
</p>
<p id="dn12c7p6">
<span class="pali m-text">“kālo, bhante, niṭṭhitaṁ bhattan”ti.</span><br />
</p>
<p id="dn12c7p7">
<span class="pali m-text">Atha kho bhagavā pubbaṇhasamayaṁ nivāsetvā pattacīvaramādāya saddhiṁ bhikkhusaṅghena yena sālavatikā tenupasaṅkami.</span><br />
<span class="sujato m-text">Then the Buddha robed up in the morning and, taking his bowl and robe, went to Sālavatikā together with the Saṅgha of mendicants.</span><br />
</p>
<p id="dn12c8p1">
<span class="pali m-text">Tena kho pana samayena rosikā nhāpito bhagavantaṁ piṭṭhito piṭṭhito anubandho hoti.</span><br />
<span class="sujato m-text">Now, Rosika was following behind the Buddha,</span><br />
</p>
<p id="dn12c8p2">
<span class="pali m-text">Atha kho rosikā nhāpito bhagavantaṁ etadavoca:</span><br />
<span class="sujato m-text">and told him of Lohicca’s views, adding,</span><br />
</p>
<p id="dn12c8p3">
<span class="pali m-text">“lohiccassa, bhante, brāhmaṇassa evarūpaṁ pāpakaṁ diṭṭhigataṁ uppannaṁ:</span><br />
</p>
<p id="dn12c8p4">
<span class="pali m-text">‘idha samaṇo vā brāhmaṇo vā kusalaṁ dhammaṁ adhigaccheyya, kusalaṁ dhammaṁ adhigantvā na parassa āroceyya—</span><br />
</p>
<p id="dn12c8p5">
<span class="pali m-text">kiñhi paro parassa karissati.</span><br />
</p>
<p id="dn12c8p6">
<span class="pali m-text">Seyyathāpi nāma purāṇaṁ bandhanaṁ chinditvā aññaṁ navaṁ bandhanaṁ kareyya;</span><br />
</p>
<p id="dn12c8p7">
<span class="pali m-text">evaṁ sampadamidaṁ pāpakaṁ lobhadhammaṁ vadāmi—</span><br />
</p>
<p id="dn12c8p8">
<span class="pali m-text">kiñhi paro parassa karissatī’ti.</span><br />
</p>
<p id="dn12c8p9">
<span class="pali m-text">Sādhu, bhante, bhagavā lohiccaṁ brāhmaṇaṁ etasmā pāpakā diṭṭhigatā vivecetū”ti.</span><br />
<span class="sujato m-text">“Sir, please dissuade him from that harmful misconception.”</span><br />
</p>
<p id="dn12c8p10">
<span class="pali m-text">“Appeva nāma siyā, rosike, appeva nāma siyā, rosike”ti.</span><br />
<span class="sujato m-text">“Hopefully that’ll happen, Rosika, hopefully that’ll happen.”</span><br />
</p>
<p id="dn12c9p1">
<span class="pali m-text">Atha kho bhagavā yena lohiccassa brāhmaṇassa nivesanaṁ tenupasaṅkami; upasaṅkamitvā paññatte āsane nisīdi.</span><br />
<span class="sujato m-text">Then the Buddha approached Lohicca’s home, where he sat on the seat spread out.</span><br />
</p>
<p id="dn12c9p2">
<span class="pali m-text">Atha kho lohicco brāhmaṇo buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappesi sampavāresi.</span><br />
<span class="sujato m-text">Then Lohicca served and satisfied the mendicant Saṅgha headed by the Buddha with his own hands with a variety of delicious foods.</span><br />
</p>
<p id="dn12c9p3p0">
<span class="pali m-text">1. Lohiccabrāhmaṇānuyoga</span><br />
<span class="sujato m-text">1. Questioning Lohicca</span><br />
</p>
<p id="dn12c9p4">
<span class="pali m-text">Atha kho lohicco brāhmaṇo bhagavantaṁ bhuttāviṁ onītapattapāṇiṁ aññataraṁ nīcaṁ āsanaṁ gahetvā ekamantaṁ nisīdi.</span><br />
<span class="sujato m-text">When the Buddha had eaten and washed his hand and bowl, Lohicca took a low seat and sat to one side.</span><br />
</p>
<p id="dn12c9p5">
<span class="pali m-text">Ekamantaṁ nisinnaṁ kho lohiccaṁ brāhmaṇaṁ bhagavā etadavoca:</span><br />
<span class="sujato m-text">The Buddha said to him,</span><br />
</p>
<p id="dn12c9p6">
<span class="pali m-text">“saccaṁ kira te, lohicca, evarūpaṁ pāpakaṁ diṭṭhigataṁ uppannaṁ:</span><br />
<span class="sujato m-text">“Is it really true, Lohicca, that you have such a harmful misconception:</span><br />
</p>
<p id="dn12c9p7">
<span class="pali m-text">‘idha samaṇo vā brāhmaṇo vā kusalaṁ dhammaṁ adhigaccheyya, kusalaṁ dhammaṁ adhigantvā na parassa āroceyya, kiñhi paro parassa karissati.</span><br />
<span class="sujato m-text">‘Should an ascetic or brahmin achieve some skillful quality, they ought not inform anyone else. For what can one person do for another?</span><br />
</p>
<p id="dn12c9p8">
<span class="pali m-text">Seyyathāpi nāma purāṇaṁ bandhanaṁ chinditvā aññaṁ navaṁ bandhanaṁ kareyya;</span><br />
<span class="sujato m-text">Suppose someone cut off an old bond, only to create another new bond.</span><br />
</p>
<p id="dn12c9p9">
<span class="pali m-text">evaṁ sampadamidaṁ pāpakaṁ lobhadhammaṁ vadāmi, kiñhi paro parassa karissatī’”ti?</span><br />
<span class="sujato m-text">That’s the consequence of such a wicked, greedy deed, I say. For what can one person do for another?’”</span><br />
</p>
<p id="dn12c9p10">
<span class="pali m-text">“Evaṁ, bho gotama”.</span><br />
<span class="sujato m-text">“Yes, Master Gotama.”</span><br />
</p>
<p id="dn12c10p1">
<span class="pali m-text">“Taṁ kiṁ maññasi, lohicca,</span><br />
<span class="sujato m-text">“What do you think, Lohicca?</span><br />
</p>
<p id="dn12c10p2">
<span class="pali m-text">nanu tvaṁ sālavatikaṁ ajjhāvasasī”ti?</span><br />
<span class="sujato m-text">Do you reside in Sālavatikā?”</span><br />
</p>
<p id="dn12c10p3">
<span class="pali m-text">“Evaṁ, bho gotama”.</span><br />
<span class="sujato m-text">“Yes, Master Gotama.”</span><br />
</p>
<p id="dn12c10p4">
<span class="pali m-text">“Yo nu kho, lohicca, evaṁ vadeyya:</span><br />
<span class="sujato m-text">“Lohicca, suppose someone were to say:</span><br />
</p>
<p id="dn12c10p5">
<span class="pali m-text">‘lohicco brāhmaṇo sālavatikaṁ ajjhāvasati.</span><br />
<span class="sujato m-text">‘The brahmin Lohicca reigns over Sālavatikā.</span><br />
</p>
<p id="dn12c10p6">
<span class="pali m-text">Yā sālavatikāya samudayasañjāti lohiccova taṁ brāhmaṇo ekako paribhuñjeyya, na aññesaṁ dadeyyā’ti.</span><br />
<span class="sujato m-text">He alone should enjoy the revenues produced in Sālavatikā and not share them with anyone else.’</span><br />
</p>
<p id="dn12c10p7">
<span class="pali m-text">Evaṁ vādī so ye taṁ upajīvanti, tesaṁ antarāyakaro vā hoti, no vā”ti?</span><br />
<span class="sujato m-text">Would the person who spoke like that make it difficult for those whose living depends on you or not?”</span><br />
</p>
<p id="dn12c10p8">
<span class="pali m-text">“Antarāyakaro, bho gotama”.</span><br />
<span class="sujato m-text">“They would, Master Gotama.”</span><br />
</p>
<p id="dn12c10p9">
<span class="pali m-text">“Antarāyakaro samāno hitānukampī vā tesaṁ hoti ahitānukampī vā”ti?</span><br />
<span class="sujato m-text">“But is someone who creates difficulties for others acting kindly or unkindly?”</span><br />
</p>
<p id="dn12c10p10">
<span class="pali m-text">“Ahitānukampī, bho gotama”.</span><br />
<span class="sujato m-text">“Unkindly, sir.”</span><br />
</p>
<p id="dn12c10p11">
<span class="pali m-text">“Ahitānukampissa mettaṁ vā tesu cittaṁ paccupaṭṭhitaṁ hoti sapattakaṁ vā”ti?</span><br />
<span class="sujato m-text">“But does an unkind person have love in their heart or hostility?”</span><br />
</p>
<p id="dn12c10p12">
<span class="pali m-text">“Sapattakaṁ, bho gotama”.</span><br />
<span class="sujato m-text">“Hostility, sir.”</span><br />
</p>
<p id="dn12c10p13">
<span class="pali m-text">“Sapattake citte paccupaṭṭhite micchādiṭṭhi vā hoti sammādiṭṭhi vā”ti?</span><br />
<span class="sujato m-text">“And when the heart is full of hostility, is there right view or wrong view?”</span><br />
</p>
<p id="dn12c10p14">
<span class="pali m-text">“Micchādiṭṭhi, bho gotama”.</span><br />
<span class="sujato m-text">“Wrong view, Master Gotama.”</span><br />
</p>
<p id="dn12c10p15">
<span class="pali m-text">“Micchādiṭṭhissa kho ahaṁ, lohicca, dvinnaṁ gatīnaṁ aññataraṁ gatiṁ vadāmi—</span><br />
<span class="sujato m-text">“An individual with wrong view is reborn in one of two places, I say:</span><br />
</p>
<p id="dn12c10p16">
<span class="pali m-text">nirayaṁ vā tiracchānayoniṁ vā.</span><br />
<span class="sujato m-text">hell or the animal realm.</span><br />
</p>
<p id="dn12c11p1">
<span class="pali m-text">Taṁ kiṁ maññasi, lohicca,</span><br />
<span class="sujato m-text">What do you think, Lohicca?</span><br />
</p>
<p id="dn12c11p2">
<span class="pali m-text">nanu rājā pasenadi kosalo kāsikosalaṁ ajjhāvasatī”ti?</span><br />
<span class="sujato m-text">Does King Pasenadi reign over Kāsī and Kosala?”</span><br />
</p>
<p id="dn12c11p3">
<span class="pali m-text">“Evaṁ, bho gotama”.</span><br />
<span class="sujato m-text">“Yes, Master Gotama.”</span><br />
</p>
<p id="dn12c11p4">
<span class="pali m-text">“Yo nu kho, lohicca, evaṁ vadeyya:</span><br />
<span class="sujato m-text">“Lohicca, suppose someone were to say:</span><br />
</p>
<p id="dn12c11p5">
<span class="pali m-text">‘rājā pasenadi kosalo kāsikosalaṁ ajjhāvasati;</span><br />
<span class="sujato m-text">‘King Pasenadi reigns over Kāsī and Kosala.</span><br />
</p>
<p id="dn12c11p6">
<span class="pali m-text">yā kāsikosale samudayasañjāti, rājāva taṁ pasenadi kosalo ekako paribhuñjeyya, na aññesaṁ dadeyyā’ti.</span><br />
<span class="sujato m-text">He alone should enjoy the revenues produced in Kāsī and Kosala and not share them with anyone else.’</span><br />
</p>
<p id="dn12c11p7">
<span class="pali m-text">Evaṁ vādī so ye rājānaṁ pasenadiṁ kosalaṁ upajīvanti tumhe ceva aññe ca, tesaṁ antarāyakaro vā hoti, no vā”ti?</span><br />
<span class="sujato m-text">Would the person who spoke like that make it difficult for yourself and others whose living depends on King Pasenadi or not?”</span><br />
</p>
<p id="dn12c11p8">
<span class="pali m-text">“Antarāyakaro, bho gotama”.</span><br />
<span class="sujato m-text">“They would, Master Gotama.”</span><br />
</p>
<p id="dn12c11p9">
<span class="pali m-text">“Antarāyakaro samāno hitānukampī vā tesaṁ hoti ahitānukampī vā”ti?</span><br />
<span class="sujato m-text">“But is someone who creates difficulties for others acting kindly or unkindly?”</span><br />
</p>
<p id="dn12c11p10">
<span class="pali m-text">“Ahitānukampī, bho gotama”.</span><br />
<span class="sujato m-text">“Unkindly, sir.”</span><br />
</p>
<p id="dn12c11p11">
<span class="pali m-text">“Ahitānukampissa mettaṁ vā tesu cittaṁ paccupaṭṭhitaṁ hoti sapattakaṁ vā”ti?</span><br />
<span class="sujato m-text">“But does an unkind person have love in their heart or hostility?”</span><br />
</p>
<p id="dn12c11p12">
<span class="pali m-text">“Sapattakaṁ, bho gotama”.</span><br />
<span class="sujato m-text">“Hostility, sir.”</span><br />
</p>
<p id="dn12c11p13">
<span class="pali m-text">“Sapattake citte paccupaṭṭhite micchādiṭṭhi vā hoti sammādiṭṭhi vā”ti?</span><br />
<span class="sujato m-text">“And when the heart is full of hostility, is there right view or wrong view?”</span><br />
</p>
<p id="dn12c11p14">
<span class="pali m-text">“Micchādiṭṭhi, bho gotama”.</span><br />
<span class="sujato m-text">“Wrong view, Master Gotama.”</span><br />
</p>
<p id="dn12c11p15">
<span class="pali m-text">“Micchādiṭṭhissa kho ahaṁ, lohicca, dvinnaṁ gatīnaṁ aññataraṁ gatiṁ vadāmi—</span><br />
<span class="sujato m-text">“An individual with wrong view is reborn in one of two places, I say:</span><br />
</p>
<p id="dn12c11p16">
<span class="pali m-text">nirayaṁ vā tiracchānayoniṁ vā.</span><br />
<span class="sujato m-text">hell or the animal realm.</span><br />
</p>
<p id="dn12c12p1">
<span class="pali m-text">Iti kira, lohicca, yo evaṁ vadeyya:</span><br />
<span class="sujato m-text">So it seems, Lohicca, that should someone say such a thing either of Lohicca or of King Pasenadi,</span><br />
</p>
<p id="dn12c12p2">
<span class="pali m-text">‘lohicco brāhmaṇo sālavatikaṁ ajjhāvasati;</span><br />
</p>
<p id="dn12c12p3">
<span class="pali m-text">yā sālavatikāya samudayasañjāti, lohiccova taṁ brāhmaṇo ekako paribhuñjeyya, na aññesaṁ dadeyyā’ti.</span><br />
</p>
<p id="dn12c13p1">
<span class="pali m-text">Evaṁvādī so ye taṁ upajīvanti, tesaṁ antarāyakaro hoti.</span><br />
</p>
<p id="dn12c13p2">
<span class="pali m-text">Antarāyakaro samāno ahitānukampī hoti, ahitānukampissa sapattakaṁ cittaṁ paccupaṭṭhitaṁ hoti, sapattake citte paccupaṭṭhite micchādiṭṭhi hoti.</span><br />
<span class="sujato m-text">that is wrong view.</span><br />
</p>
<p id="dn12c13p3">
<span class="pali m-text">Evameva kho, lohicca, yo evaṁ vadeyya:</span><br />
<span class="sujato m-text">In the same way, suppose someone were to say:</span><br />
</p>
<p id="dn12c13p4">
<span class="pali m-text">‘idha samaṇo vā brāhmaṇo vā kusalaṁ dhammaṁ adhigaccheyya, kusalaṁ dhammaṁ adhigantvā na parassa āroceyya, kiñhi paro parassa karissati.</span><br />
<span class="sujato m-text">‘Should an ascetic or brahmin achieve some skillful quality, they ought not inform anyone else. For what can one person do for another?</span><br />
</p>
<p id="dn12c13p5">
<span class="pali m-text">Seyyathāpi nāma purāṇaṁ bandhanaṁ chinditvā aññaṁ navaṁ bandhanaṁ kareyya …pe…</span><br />
<span class="sujato m-text">Suppose someone cut off an old bond, only to create another new bond.</span><br />
</p>
<p id="dn12c13p6">
<span class="pali m-text">karissatī’ti.</span><br />
<span class="sujato m-text">That’s the consequence of such a wicked, greedy deed, I say. For what can one person do for another?’</span><br />
</p>
<p id="dn12c13p7">
<span class="pali m-text">Evaṁvādī so ye te kulaputtā tathāgatappaveditaṁ dhammavinayaṁ āgamma evarūpaṁ uḷāraṁ visesaṁ adhigacchanti, sotāpattiphalampi sacchikaronti, sakadāgāmiphalampi sacchikaronti, anāgāmiphalampi sacchikaronti, arahattampi sacchikaronti, ye cime dibbā gabbhā paripācenti dibbānaṁ bhavānaṁ abhinibbattiyā, tesaṁ antarāyakaro hoti, antarāyakaro samāno ahitānukampī hoti, ahitānukampissa sapattakaṁ cittaṁ paccupaṭṭhitaṁ hoti, sapattake citte paccupaṭṭhite micchādiṭṭhi hoti.</span><br />
<span class="sujato m-text">Now, there are gentlemen who, relying on the teaching and training proclaimed by the Realized One, achieve a high distinction such as the following: they realize the fruit of stream-entry, the fruit of once-return, the fruit of non-return, or the fruit of perfection. And in addition, there are those who ripen the seeds for rebirth in a heavenly state. The person who spoke like that makes it difficult for them. They’re acting unkindly, their heart is full of hostility, and they have wrong view.</span><br />
</p>
<p id="dn12c13p8">
<span class="pali m-text">Micchādiṭṭhissa kho ahaṁ, lohicca, dvinnaṁ gatīnaṁ aññataraṁ gatiṁ vadāmi—</span><br />
<span class="sujato m-text">An individual with wrong view is reborn in one of two places, I say:</span><br />
</p>
<p id="dn12c13p9">
<span class="pali m-text">nirayaṁ vā tiracchānayoniṁ vā.</span><br />
<span class="sujato m-text">hell or the animal realm.</span><br />
</p>
<p id="dn12c14p1">
<span class="pali m-text">Iti kira, lohicca, yo evaṁ vadeyya:</span><br />
</p>
<p id="dn12c14p2">
<span class="pali m-text">‘rājā pasenadi kosalo kāsikosalaṁ ajjhāvasati;</span><br />
</p>
<p id="dn12c14p3">
<span class="pali m-text">yā kāsikosale samudayasañjāti, rājāva taṁ pasenadi kosalo ekako paribhuñjeyya, na aññesaṁ dadeyyā’ti.</span><br />
</p>
<p id="dn12c15p1">
<span class="pali m-text">Evaṁvādī so ye rājānaṁ pasenadiṁ kosalaṁ upajīvanti tumhe ceva aññe ca, tesaṁ antarāyakaro hoti.</span><br />
</p>
<p id="dn12c15p2">
<span class="pali m-text">Antarāyakaro samāno ahitānukampī hoti, ahitānukampissa sapattakaṁ cittaṁ paccupaṭṭhitaṁ hoti, sapattake citte paccupaṭṭhite micchādiṭṭhi hoti.</span><br />
</p>
<p id="dn12c15p3">
<span class="pali m-text">Evameva kho, lohicca, yo evaṁ vadeyya:</span><br />
</p>
<p id="dn12c15p4">
<span class="pali m-text">‘idha samaṇo vā brāhmaṇo vā kusalaṁ dhammaṁ adhigaccheyya, kusalaṁ dhammaṁ adhigantvā na parassa āroceyya, kiñhi paro parassa karissati.</span><br />
</p>
<p id="dn12c15p5">
<span class="pali m-text">Seyyathāpi nāma …pe…</span><br />
</p>
<p id="dn12c15p6">
<span class="pali m-text">kiñhi paro parassa karissatī’ti.</span><br />
</p>
<p id="dn12c15p7">
<span class="pali m-text">Evaṁvādī so ye te kulaputtā tathāgatappaveditaṁ dhammavinayaṁ āgamma evarūpaṁ uḷāraṁ visesaṁ adhigacchanti, sotāpattiphalampi sacchikaronti, sakadāgāmiphalampi sacchikaronti, anāgāmiphalampi sacchikaronti, arahattampi sacchikaronti.</span><br />
</p>
<p id="dn12c15p8">
<span class="pali m-text">Ye cime dibbā gabbhā paripācenti dibbānaṁ bhavānaṁ abhinibbattiyā, tesaṁ antarāyakaro hoti,</span><br />
</p>
<p id="dn12c15p9">
<span class="pali m-text">antarāyakaro samāno ahitānukampī hoti, ahitānukampissa sapattakaṁ cittaṁ paccupaṭṭhitaṁ hoti, sapattake citte paccupaṭṭhite micchādiṭṭhi hoti.</span><br />
</p>
<p id="dn12c15p10">
<span class="pali m-text">Micchādiṭṭhissa kho ahaṁ, lohicca, dvinnaṁ gatīnaṁ aññataraṁ gatiṁ vadāmi—</span><br />
</p>
<p id="dn12c15p11">
<span class="pali m-text">nirayaṁ vā tiracchānayoniṁ vā.</span><br />
</p>
<p id="dn12c16p0">
<span class="pali m-text">2. Tayocodanārahā</span><br />
<span class="sujato m-text">2. Three Teachers Who Deserve to Be Reprimanded</span><br />
</p>
<p id="dn12c16p1">
<span class="pali m-text">Tayo khome, lohicca, satthāro, ye loke codanārahā;</span><br />
<span class="sujato m-text">Lohicca, there are three kinds of teachers in the world who deserve to be reprimanded.</span><br />
</p>
<p id="dn12c16p2">
<span class="pali m-text">yo ca panevarūpe satthāro codeti, sā codanā bhūtā tacchā dhammikā anavajjā.</span><br />
<span class="sujato m-text">When someone reprimands such teachers, the reprimand is true, substantive, legitimate, and blameless.</span><br />
</p>
<p id="dn12c16p3">
<span class="pali m-text">Katame tayo?</span><br />
<span class="sujato m-text">What three?</span><br />
</p>
<p id="dn12c16p4">
<span class="pali m-text">Idha, lohicca, ekacco satthā yassatthāya agārasmā anagāriyaṁ pabbajito hoti, svāssa sāmaññattho ananuppatto hoti.</span><br />
<span class="sujato m-text">Firstly, take a teacher who has not reached the goal of the ascetic life for which they went forth from the lay life to homelessness.</span><br />
</p>
<p id="dn12c16p5">
<span class="pali m-text">So taṁ sāmaññatthaṁ ananupāpuṇitvā sāvakānaṁ dhammaṁ deseti:</span><br />
<span class="sujato m-text">They teach their disciples:</span><br />
</p>
<p id="dn12c16p6">
<span class="pali m-text">‘idaṁ vo hitāya idaṁ vo sukhāyā’ti.</span><br />
<span class="sujato m-text">‘This is for your welfare. This is for your happiness.’</span><br />
</p>
<p id="dn12c16p7">
<span class="pali m-text">Tassa sāvakā na sussūsanti, na sotaṁ odahanti, na aññā cittaṁ upaṭṭhapenti, vokkamma ca satthusāsanā vattanti.</span><br />
<span class="sujato m-text">But their disciples don’t want to listen. They don’t pay attention or apply their minds to understand. They proceed having turned away from the teacher’s instruction.</span><br />
</p>
<p id="dn12c16p8">
<span class="pali m-text">So evamassa codetabbo:</span><br />
<span class="sujato m-text">That teacher deserves to be reprimanded:</span><br />
</p>
<p id="dn12c16p9">
<span class="pali m-text">‘āyasmā kho yassatthāya agārasmā anagāriyaṁ pabbajito, so te sāmaññattho ananuppatto, taṁ tvaṁ sāmaññatthaṁ ananupāpuṇitvā sāvakānaṁ dhammaṁ desesi:</span><br />
<span class="sujato m-text">‘Venerable, you haven’t reached the goal of the ascetic life; and when you teach disciples</span><br />
</p>
<p id="dn12c16p10">
<span class="pali m-text">“idaṁ vo hitāya idaṁ vo sukhāyā”ti.</span><br />
</p>
<p id="dn12c16p11">
<span class="pali m-text">Tassa te sāvakā na sussūsanti, na sotaṁ odahanti, na aññā cittaṁ upaṭṭhapenti, vokkamma ca satthusāsanā vattanti.</span><br />
<span class="sujato m-text">they proceed having turned away from the teacher’s instruction.</span><br />
</p>
<p id="dn12c16p12">
<span class="pali m-text">Seyyathāpi nāma osakkantiyā vā ussakkeyya, parammukhiṁ vā āliṅgeyya;</span><br />
<span class="sujato m-text">It’s like a man who makes advances on a woman though she pulls away, or embraces her though she turns her back.</span><br />
</p>
<p id="dn12c16p13">
<span class="pali m-text">evaṁ sampadamidaṁ pāpakaṁ lobhadhammaṁ vadāmi—</span><br />
<span class="sujato m-text">That’s the consequence of such a wicked, greedy deed, I say. For what can one do for another?’</span><br />
</p>
<p id="dn12c16p14">
<span class="pali m-text">kiñhi paro parassa karissatī’ti.</span><br />
</p>
<p id="dn12c16p15">
<span class="pali m-text">Ayaṁ kho, lohicca, paṭhamo satthā, yo loke codanāraho;</span><br />
<span class="sujato m-text">This is the first kind of teacher who deserves to be reprimanded.</span><br />
</p>
<p id="dn12c16p16">
<span class="pali m-text">yo ca panevarūpaṁ satthāraṁ codeti, sā codanā bhūtā tacchā dhammikā anavajjā.</span><br />
</p>
<p id="dn12c17p1">
<span class="pali m-text">Puna caparaṁ, lohicca, idhekacco satthā yassatthāya agārasmā anagāriyaṁ pabbajito hoti, svāssa sāmaññattho ananuppatto hoti.</span><br />
<span class="sujato m-text">Furthermore, take a teacher who has not reached the goal of the ascetic life for which they went forth from the lay life to homelessness.</span><br />
</p>
<p id="dn12c17p2">
<span class="pali m-text">So taṁ sāmaññatthaṁ ananupāpuṇitvā sāvakānaṁ dhammaṁ deseti:</span><br />
<span class="sujato m-text">They teach their disciples:</span><br />
</p>
<p id="dn12c17p3">
<span class="pali m-text">‘idaṁ vo hitāya, idaṁ vo sukhāyā’ti.</span><br />
<span class="sujato m-text">‘This is for your welfare. This is for your happiness.’</span><br />
</p>
<p id="dn12c17p4">
<span class="pali m-text">Tassa sāvakā sussūsanti, sotaṁ odahanti, aññā cittaṁ upaṭṭhapenti, na ca vokkamma satthusāsanā vattanti.</span><br />
<span class="sujato m-text">Their disciples do want to listen. They pay attention and apply their minds to understand. They don’t proceed having turned away from the teacher’s instruction.</span><br />
</p>
<p id="dn12c17p5">
<span class="pali m-text">So evamassa codetabbo:</span><br />
<span class="sujato m-text">That teacher deserves to be reprimanded:</span><br />
</p>
<p id="dn12c17p6">
<span class="pali m-text">‘āyasmā kho yassatthāya agārasmā anagāriyaṁ pabbajito, so te sāmaññattho ananuppatto. Taṁ tvaṁ sāmaññatthaṁ ananupāpuṇitvā sāvakānaṁ dhammaṁ desesi:</span><br />
<span class="sujato m-text">‘Venerable, you haven’t reached the goal of the ascetic life; and when you teach disciples</span><br />
</p>
<p id="dn12c17p7">
<span class="pali m-text">“idaṁ vo hitāya, idaṁ vo sukhāyā”ti.</span><br />
</p>
<p id="dn12c17p8">
<span class="pali m-text">Tassa te sāvakā sussūsanti, sotaṁ odahanti, aññā cittaṁ upaṭṭhapenti, na ca vokkamma satthusāsanā vattanti.</span><br />
<span class="sujato m-text">they don’t proceed having turned away from the teacher’s instruction.</span><br />
</p>
<p id="dn12c17p9">
<span class="pali m-text">Seyyathāpi nāma sakaṁ khettaṁ ohāya paraṁ khettaṁ niddāyitabbaṁ maññeyya, evaṁ sampadamidaṁ pāpakaṁ lobhadhammaṁ vadāmi—kiñhi paro parassa karissatī’ti.</span><br />
<span class="sujato m-text">It’s like someone who abandons their own field and presumes to weed someone else’s field. That’s the consequence of such a wicked, greedy deed, I say. For what can one do for another?’</span><br />
</p>
<p id="dn12c17p10">
<span class="pali m-text">Ayaṁ kho, lohicca, dutiyo satthā, yo, loke codanāraho;</span><br />
<span class="sujato m-text">This is the second kind of teacher who deserves to be reprimanded.</span><br />
</p>
<p id="dn12c17p11">
<span class="pali m-text">yo ca panevarūpaṁ satthāraṁ codeti, sā codanā bhūtā tacchā dhammikā anavajjā.</span><br />
</p>
<p id="dn12c18p1">
<span class="pali m-text">Puna caparaṁ, lohicca, idhekacco satthā yassatthāya agārasmā anagāriyaṁ pabbajito hoti, svāssa sāmaññattho anuppatto hoti.</span><br />
<span class="sujato m-text">Furthermore, take a teacher who has reached the goal of the ascetic life for which they went forth from the lay life to homelessness.</span><br />
</p>
<p id="dn12c18p2">
<span class="pali m-text">So taṁ sāmaññatthaṁ anupāpuṇitvā sāvakānaṁ dhammaṁ deseti:</span><br />
<span class="sujato m-text">They teach their disciples:</span><br />
</p>
<p id="dn12c18p3">
<span class="pali m-text">‘idaṁ vo hitāya, idaṁ vo sukhāyā’ti.</span><br />
<span class="sujato m-text">‘This is for your welfare. This is for your happiness.’</span><br />
</p>
<p id="dn12c18p4">
<span class="pali m-text">Tassa sāvakā na sussūsanti, na sotaṁ odahanti, na aññā cittaṁ upaṭṭhapenti, vokkamma ca satthusāsanā vattanti.</span><br />
<span class="sujato m-text">But their disciples don’t want to listen. They don’t pay attention or apply their minds to understand. They proceed having turned away from the teacher’s instruction.</span><br />
</p>
<p id="dn12c18p5">
<span class="pali m-text">So evamassa codetabbo:</span><br />
<span class="sujato m-text">That teacher deserves to be reprimanded:</span><br />
</p>
<p id="dn12c18p6">
<span class="pali m-text">‘āyasmā kho yassatthāya agārasmā anagāriyaṁ pabbajito, so te sāmaññattho anuppatto.</span><br />
<span class="sujato m-text">‘Venerable, you have reached the goal of the ascetic life; yet when you teach disciples</span><br />
</p>
<p id="dn12c18p7">
<span class="pali m-text">Taṁ tvaṁ sāmaññatthaṁ anupāpuṇitvā sāvakānaṁ dhammaṁ desesi:</span><br />
</p>
<p id="dn12c18p8">
<span class="pali m-text">“idaṁ vo hitāya, idaṁ vo sukhāyā”ti.</span><br />
</p>
<p id="dn12c18p9">
<span class="pali m-text">Tassa te sāvakā na sussūsanti, na sotaṁ odahanti, na aññā cittaṁ upaṭṭhapenti, vokkamma ca satthusāsanā vattanti.</span><br />
<span class="sujato m-text">they proceed having turned away from the teacher’s instruction.</span><br />
</p>
<p id="dn12c18p10">
<span class="pali m-text">Seyyathāpi nāma purāṇaṁ bandhanaṁ chinditvā aññaṁ navaṁ bandhanaṁ kareyya;</span><br />
<span class="sujato m-text">Suppose someone cut off an old bond, only to create another new bond.</span><br />
</p>
<p id="dn12c18p11">
<span class="pali m-text">evaṁ sampadamidaṁ pāpakaṁ lobhadhammaṁ vadāmi, kiñhi paro parassa karissatī’ti.</span><br />
<span class="sujato m-text">That’s the consequence of such a wicked, greedy deed, I say. For what can one person do for another?’</span><br />
</p>
<p id="dn12c18p12">
<span class="pali m-text">Ayaṁ kho, lohicca, tatiyo satthā, yo loke codanāraho;</span><br />
<span class="sujato m-text">This is the third kind of teacher who deserves to be reprimanded.</span><br />
</p>
<p id="dn12c18p13">
<span class="pali m-text">yo ca panevarūpaṁ satthāraṁ codeti, sā codanā bhūtā tacchā dhammikā anavajjā.</span><br />
</p>
<p id="dn12c18p14">
<span class="pali m-text">Ime kho, lohicca, tayo satthāro, ye loke codanārahā,</span><br />
<span class="sujato m-text">These are the three kinds of teachers in the world who deserve to be reprimanded.</span><br />
</p>
<p id="dn12c18p15">
<span class="pali m-text">yo ca panevarūpe satthāro codeti, sā codanā bhūtā tacchā dhammikā anavajjā”ti.</span><br />
<span class="sujato m-text">When someone reprimands such teachers, the reprimand is true, substantive, legitimate, and blameless.”</span><br />
</p>
<p id="dn12c19p0">
<span class="pali m-text">3. Nacodanārahasatthu</span><br />
<span class="sujato m-text">3. A Teacher Who Does Not Deserve to Be Reprimanded</span><br />
</p>
<p id="dn12c19p1">
<span class="pali m-text">Evaṁ vutte, lohicco brāhmaṇo bhagavantaṁ etadavoca:</span><br />
<span class="sujato m-text">When he had spoken, Lohicca said to the Buddha,</span><br />
</p>
<p id="dn12c19p2">
<span class="pali m-text">“atthi pana, bho gotama, koci satthā, yo loke nacodanāraho”ti?</span><br />
<span class="sujato m-text">“But Master Gotama, is there a teacher in the world who does not deserve to be reprimanded?”</span><br />
</p>
<p id="dn12c19p3">
<span class="pali m-text">“Atthi kho, lohicca, satthā, yo loke nacodanāraho”ti.</span><br />
<span class="sujato m-text">“There is, Lohicca.”</span><br />
</p>
<p id="dn12c19p4">
<span class="pali m-text">“Katamo pana so, bho gotama, satthā, yo loke nacodanāraho”ti?</span><br />
<span class="sujato m-text">“But who is that teacher?”</span><br />
</p>
<p id="dn12c20-55p1">
<span class="pali m-text">“Idha, lohicca, tathāgato loke uppajjati arahaṁ, sammāsambuddho …pe…</span><br />
<span class="sujato m-text">“It’s when a Realized One arises in the world, perfected, a fully awakened Buddha …</span><br />
</p>
<p id="dn12c20-55p2">
<span class="pali m-text">Evaṁ kho, lohicca, bhikkhu sīlasampanno hoti …pe…</span><br />
<span class="sujato m-text">That’s how a mendicant is accomplished in ethics. …</span><br />
</p>
<p id="dn12c20-55p3">
<span class="pali m-text">paṭhamaṁ jhānaṁ upasampajja viharati …</span><br />
<span class="sujato m-text">They enter and remain in the first absorption …</span><br />
</p>
<p id="dn12c20-55p4">
<span class="pali m-text">yasmiṁ kho, lohicca, satthari sāvako evarūpaṁ uḷāraṁ visesaṁ adhigacchati, ayampi kho, lohicca, satthā, yo loke nacodanāraho.</span><br />
<span class="sujato m-text">A teacher under whom a disciple achieves such a high distinction is one who does not deserve to be reprimanded.</span><br />
</p>
<p id="dn12c20-55p5">
<span class="pali m-text">Yo ca panevarūpaṁ satthāraṁ codeti, sā codanā abhūtā atacchā adhammikā sāvajjā.</span><br />
<span class="sujato m-text">When someone reprimands such a teacher, the reprimand is false, baseless, illegitimate, and blameworthy.</span><br />
</p>
<p id="dn12c56-62p1">
<span class="pali m-text">…pe…</span><br />
</p>
<p id="dn12c56-62p2">
<span class="pali m-text">Dutiyaṁ jhānaṁ …pe…</span><br />
<span class="sujato m-text">They enter and remain in the second absorption …</span><br />
</p>
<p id="dn12c56-62p3">
<span class="pali m-text">tatiyaṁ jhānaṁ …pe…</span><br />
<span class="sujato m-text">third absorption …</span><br />
</p>
<p id="dn12c56-62p4">
<span class="pali m-text">catutthaṁ jhānaṁ upasampajja viharati.</span><br />
<span class="sujato m-text">fourth absorption.</span><br />
</p>
<p id="dn12c56-62p5">
<span class="pali m-text">Yasmiṁ kho, lohicca, satthari sāvako evarūpaṁ uḷāraṁ visesaṁ adhigacchati, ayampi kho, lohicca, satthā, yo loke nacodanāraho, yo ca panevarūpaṁ satthāraṁ codeti, sā codanā abhūtā atacchā adhammikā sāvajjā.</span><br />
<span class="sujato m-text">A teacher under whom a disciple achieves such a high distinction is one who does not deserve to be reprimanded. …</span><br />
</p>
<p id="dn12c63-77p1">
<span class="pali m-text">…pe…</span><br />
</p>
<p id="dn12c63-77p2">
<span class="pali m-text">Ñāṇadassanāya cittaṁ abhinīharati abhininnāmeti …</span><br />
<span class="sujato m-text">They extend and project the mind toward knowledge and vision …</span><br />
</p>
<p id="dn12c63-77p3">
<span class="pali m-text">yasmiṁ kho, lohicca, satthari sāvako evarūpaṁ uḷāraṁ visesaṁ adhigacchati, ayampi kho, lohicca, satthā, yo loke nacodanāraho, yo ca panevarūpaṁ satthāraṁ codeti, sā codanā abhūtā atacchā adhammikā sāvajjā.</span><br />
<span class="sujato m-text">A teacher under whom a disciple achieves such a high distinction is one who does not deserve to be reprimanded. …</span><br />
</p>
<p id="dn12c63-77p4">
<span class="pali m-text">…pe…</span><br />
</p>
<p id="dn12c63-77p5">
<span class="pali m-text">Nāparaṁ itthattāyāti pajānāti.</span><br />
<span class="sujato m-text">They understand: ‘… there is no return to any state of existence.’</span><br />
</p>
<p id="dn12c63-77p6">
<span class="pali m-text">Yasmiṁ kho, lohicca, satthari sāvako evarūpaṁ uḷāraṁ visesaṁ adhigacchati, ayampi kho, lohicca, satthā, yo loke nacodanāraho, yo ca panevarūpaṁ satthāraṁ codeti, sā codanā abhūtā atacchā adhammikā sāvajjā”ti.</span><br />
<span class="sujato m-text">A teacher under whom a disciple achieves such a high distinction is one who does not deserve to be reprimanded. When someone reprimands such a teacher, the reprimand is false, baseless, illegitimate, and blameworthy.”</span><br />
</p>
<p id="dn12c78p1">
<span class="pali m-text">Evaṁ vutte, lohicco brāhmaṇo bhagavantaṁ etadavoca:</span><br />
<span class="sujato m-text">When he had spoken, Lohicca said to the Buddha:</span><br />
</p>
<p id="dn12c78p2">
<span class="pali m-text">“seyyathāpi, bho gotama, puriso purisaṁ narakapapātaṁ patantaṁ kesesu gahetvā uddharitvā thale patiṭṭhapeyya;</span><br />
<span class="sujato m-text">“Suppose, Master Gotama, a person was on the verge of falling off a cliff, and another person were to grab them by the hair, pull them up, and place them on firm ground.</span><br />
</p>
<p id="dn12c78p3">
<span class="pali m-text">evamevāhaṁ bhotā gotamena narakapapātaṁ papatanto uddharitvā thale patiṭṭhāpito.</span><br />
<span class="sujato m-text">In the same way, when I was falling off a cliff Master Gotama pulled me up and placed me on safe ground.</span><br />
</p>
<p id="dn12c78p4">
<span class="pali m-text">Abhikkantaṁ, bho gotama, abhikkantaṁ, bho gotama.</span><br />
<span class="sujato m-text">Excellent, Master Gotama! Excellent!</span><br />
</p>
<p id="dn12c78p5">
<span class="pali m-text">Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito.</span><br />
<span class="sujato m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Gotama has made the Teaching clear in many ways.</span><br />
</p>
<p id="dn12c78p6">
<span class="pali m-text">Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca.</span><br />
<span class="sujato m-text">I go for refuge to Master Gotama, to the teaching, and to the mendicant Saṅgha.</span><br />
</p>
<p id="dn12c78p7">
<span class="pali m-text">Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may Master Gotama remember me as a lay follower who has gone for refuge for life.”</span><br />
</p>
<p id="dn12c78p8">
<span class="pali m-text">Lohiccasuttaṁ niṭṭhitaṁ dvādasamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/dn0011.html">Previous</a></div>
<div class="m-col-t-6 m-text-right">
<a href="https://theravadan.org/pages/dn0013.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>