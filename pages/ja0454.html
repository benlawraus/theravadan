<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ja0454.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/ja0453.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ja0455.html">Next</a></div>
</div>
<p id="ja454c0p2">
<span class="pali m-text">Dasakanipāta</span><br />
</p>
<p id="ja454c0p3">
<span class="pali m-text">Catudvāravagga</span><br />
</p>
<section id="ghatapanditajataka">
<span id="ja454c0p4"></span><h2><span class="pali m-text">16. Ghaṭapaṇḍitajātaka</span></h2>
<p id="ja454c1p1">
<span class="pali m-text">“Uṭṭhehi kaṇha kiṁ sesi,</span><br />
</p>
<p id="ja454c1p2">
<span class="pali m-text">Ko attho supanena te;</span><br />
</p>
<p id="ja454c1p3">
<span class="pali m-text">Yopi tuyhaṁ sako bhātā,</span><br />
</p>
<p id="ja454c1p4">
<span class="pali m-text">Hadayaṁ cakkhu ca dakkhiṇaṁ;</span><br />
</p>
<p id="ja454c1p5">
<span class="pali m-text">Tassa vātā balīyanti,</span><br />
</p>
<p id="ja454c1p6">
<span class="pali m-text">Ghaṭo jappati kesava”.</span><br />
</p>
<p id="ja454c2p1">
<span class="pali m-text">“Tassa taṁ vacanaṁ sutvā,</span><br />
</p>
<p id="ja454c2p2">
<span class="pali m-text">rohiṇeyyassa kesavo;</span><br />
</p>
<p id="ja454c2p3">
<span class="pali m-text">Taramānarūpo vuṭṭhāsi,</span><br />
</p>
<p id="ja454c2p4">
<span class="pali m-text">bhātusokena aṭṭito”.</span><br />
</p>
<p id="ja454c3p1">
<span class="pali m-text">“Kiṁ nu ummattarūpova,</span><br />
</p>
<p id="ja454c3p2">
<span class="pali m-text">kevalaṁ dvārakaṁ imaṁ;</span><br />
</p>
<p id="ja454c3p3">
<span class="pali m-text">Saso sasoti lapasi,</span><br />
</p>
<p id="ja454c3p4">
<span class="pali m-text">ko nu te sasamāhari”.</span><br />
</p>
<p id="ja454c4p1">
<span class="pali m-text">“Sovaṇṇamayaṁ maṇīmayaṁ,</span><br />
</p>
<p id="ja454c4p2">
<span class="pali m-text">Lohamayaṁ atha rūpiyāmayaṁ;</span><br />
</p>
<p id="ja454c4p3">
<span class="pali m-text">Saṅkhasilāpavāḷamayaṁ,</span><br />
</p>
<p id="ja454c4p4">
<span class="pali m-text">Kārayissāmi te sasaṁ”.</span><br />
</p>
<p id="ja454c5p1">
<span class="pali m-text">“Santi aññepi sasakā,</span><br />
</p>
<p id="ja454c5p2">
<span class="pali m-text">araññe vanagocarā;</span><br />
</p>
<p id="ja454c5p3">
<span class="pali m-text">Tepi te ānayissāmi,</span><br />
</p>
<p id="ja454c5p4">
<span class="pali m-text">kīdisaṁ sasamicchasi”.</span><br />
</p>
<p id="ja454c6p1">
<span class="pali m-text">“Na cāhamete icchāmi,</span><br />
</p>
<p id="ja454c6p2">
<span class="pali m-text">ye sasā pathavissitā;</span><br />
</p>
<p id="ja454c6p3">
<span class="pali m-text">Candato sasamicchāmi,</span><br />
</p>
<p id="ja454c6p4">
<span class="pali m-text">taṁ me ohara kesava”.</span><br />
</p>
<p id="ja454c7p1">
<span class="pali m-text">“So nūna madhuraṁ ñāti,</span><br />
</p>
<p id="ja454c7p2">
<span class="pali m-text">jīvitaṁ vijahissasi;</span><br />
</p>
<p id="ja454c7p3">
<span class="pali m-text">Apatthiyaṁ yo patthayasi,</span><br />
</p>
<p id="ja454c7p4">
<span class="pali m-text">candato sasamicchasi”.</span><br />
</p>
<p id="ja454c8p1">
<span class="pali m-text">“Evañce kaṇha jānāsi,</span><br />
</p>
<p id="ja454c8p2">
<span class="pali m-text">yadaññamanusāsasi;</span><br />
</p>
<p id="ja454c8p3">
<span class="pali m-text">Kasmā pure mataṁ puttaṁ,</span><br />
</p>
<p id="ja454c8p4">
<span class="pali m-text">ajjāpi manusocasi”.</span><br />
</p>
<p id="ja454c9p1">
<span class="pali m-text">“Yaṁ na labbhā manussena,</span><br />
</p>
<p id="ja454c9p2">
<span class="pali m-text">amanussena vā puna;</span><br />
</p>
<p id="ja454c9p3">
<span class="pali m-text">Jāto me mā marī putto,</span><br />
</p>
<p id="ja454c9p4">
<span class="pali m-text">kuto labbhā alabbhiyaṁ.</span><br />
</p>
<p id="ja454c10p1">
<span class="pali m-text">Na mantā mūlabhesajjā,</span><br />
</p>
<p id="ja454c10p2">
<span class="pali m-text">osadhehi dhanena vā;</span><br />
</p>
<p id="ja454c10p3">
<span class="pali m-text">Sakkā ānayituṁ kaṇha,</span><br />
</p>
<p id="ja454c10p4">
<span class="pali m-text">yaṁ petamanusocasi”.</span><br />
</p>
<p id="ja454c11p1">
<span class="pali m-text">“Yassa etādisā assu,</span><br />
</p>
<p id="ja454c11p2">
<span class="pali m-text">amaccā purisapaṇḍitā;</span><br />
</p>
<p id="ja454c11p3">
<span class="pali m-text">Yathā nijjhāpaye ajja,</span><br />
</p>
<p id="ja454c11p4">
<span class="pali m-text">ghaṭo purisapaṇḍito.</span><br />
</p>
<p id="ja454c12p1">
<span class="pali m-text">Ādittaṁ vata maṁ santaṁ,</span><br />
</p>
<p id="ja454c12p2">
<span class="pali m-text">ghatasittaṁva pāvakaṁ;</span><br />
</p>
<p id="ja454c12p3">
<span class="pali m-text">Vārinā viya osiñcaṁ,</span><br />
</p>
<p id="ja454c12p4">
<span class="pali m-text">sabbaṁ nibbāpaye daraṁ.</span><br />
</p>
<p id="ja454c13p1">
<span class="pali m-text">Abbahī vata me sallaṁ,</span><br />
</p>
<p id="ja454c13p2">
<span class="pali m-text">yamāsi hadayassitaṁ;</span><br />
</p>
<p id="ja454c13p3">
<span class="pali m-text">Yo me sokaparetassa,</span><br />
</p>
<p id="ja454c13p4">
<span class="pali m-text">puttasokaṁ apānudi.</span><br />
</p>
<p id="ja454c14p1">
<span class="pali m-text">Sohaṁ abbūḷhasallosmi,</span><br />
</p>
<p id="ja454c14p2">
<span class="pali m-text">vītasoko anāvilo;</span><br />
</p>
<p id="ja454c14p3">
<span class="pali m-text">Na socāmi na rodāmi,</span><br />
</p>
<p id="ja454c14p4">
<span class="pali m-text">tava sutvāna māṇava”.</span><br />
</p>
<p id="ja454c15p1">
<span class="pali m-text">“Evaṁ karonti sappaññā,</span><br />
</p>
<p id="ja454c15p2">
<span class="pali m-text">Ye honti anukampakā;</span><br />
</p>
<p id="ja454c15p3">
<span class="pali m-text">Nivattayanti sokamhā,</span><br />
</p>
<p id="ja454c15p4">
<span class="pali m-text">Ghaṭo jeṭṭhaṁva bhātaran”ti.</span><br />
</p>
<p id="ja454c16p1">
<span class="pali m-text">Ghaṭapaṇḍitajātakaṁ soḷasamaṁ.</span><br />
</p>
<p id="ja454c17p1">
<span class="pali m-text">Dasakanipātaṁ niṭṭhitaṁ.</span><br />
</p>
<p id="ja454c18p1">
<span class="pali m-text">Tassuddānaṁ</span><br />
</p>
<p id="ja454c19p1">
<span class="pali m-text">Daḷha kaṇha dhanañjaya saṅkhavaro,</span><br />
</p>
<p id="ja454c19p2">
<span class="pali m-text">Raja sattaha kassa ca takkalinā;</span><br />
</p>
<p id="ja454c19p3">
<span class="pali m-text">Dhammaṁ kukkuṭa kuṇḍali bhojanadā,</span><br />
</p>
<p id="ja454c19p4">
<span class="pali m-text">Cakkavāka subhūrisa sotthi ghaṭoti.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/ja0453.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ja0455.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>