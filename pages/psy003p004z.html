<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/psy003p004z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Paṭisambhidāmagga" />
  <meta name="twitter:title" content="Paṭisambhidāmagga" />
  <meta property="og:url" content="https://theravadan.org/pages/psy003p004z.html" />
  <meta property="og:description" content="3 Paññāvagga 3.4. Vivekakathā Sāvatthinidānaṁ. “Seyyathāpi, bhikkhave, ye keci balakaraṇīyā kammantā karīyanti, sabbe te pathaviṁ nissāya pathaviyaṁ patiṭṭhāya evamete balakaraṇīyā kammantā karīyanti; evamevaṁ, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti. Kathañca, bhikkhave, bhikkhu sīla …" />
  <meta name="twitter:description" content="3 Paññāvagga 3.4. Vivekakathā Sāvatthinidānaṁ. “Seyyathāpi, bhikkhave, ye keci balakaraṇīyā kammantā karīyanti, sabbe te pathaviṁ nissāya pathaviyaṁ patiṭṭhāya evamete balakaraṇīyā kammantā karīyanti; evamevaṁ, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti. Kathañca, bhikkhave, bhikkhu sīla …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<section id="pannavagga">
<h2><a href="#pannavagga">3 Paññāvagga</a></h2>
<section id="vivekakatha">
<h3><a href="#vivekakatha">3.4. Vivekakathā</a></h3>
<p id="ps3p4c1p1">
<span class="m-text m-primary">Sāvatthinidānaṁ.</span><br />
</p>
<p id="ps3p4c1p2">
<span class="m-text m-primary">“Seyyathāpi, bhikkhave, ye keci balakaraṇīyā kammantā karīyanti, sabbe te pathaviṁ nissāya pathaviyaṁ patiṭṭhāya evamete balakaraṇīyā kammantā karīyanti;</span><br />
</p>
<p id="ps3p4c1p3">
<span class="m-text m-primary">evamevaṁ, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti.</span><br />
</p>
<p id="ps3p4c2p1">
<span class="m-text m-primary">Kathañca, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?</span><br />
</p>
<p id="ps3p4c2p2">
<span class="m-text m-primary">Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ.</span><br />
</p>
<p id="ps3p4c2p3">
<span class="m-text m-primary">Sammāsaṅkappaṁ …pe…</span><br />
</p>
<p id="ps3p4c2p4">
<span class="m-text m-primary">sammāvācaṁ …</span><br />
</p>
<p id="ps3p4c2p5">
<span class="m-text m-primary">sammākammantaṁ …</span><br />
</p>
<p id="ps3p4c2p6">
<span class="m-text m-primary">sammāājīvaṁ …</span><br />
</p>
<p id="ps3p4c2p7">
<span class="m-text m-primary">sammāvāyāmaṁ …</span><br />
</p>
<p id="ps3p4c2p8">
<span class="m-text m-primary">sammāsatiṁ …</span><br />
</p>
<p id="ps3p4c2p9">
<span class="m-text m-primary">sammāsamādhiṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ.</span><br />
</p>
<p id="ps3p4c2p10">
<span class="m-text m-primary">Evaṁ kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti.</span><br />
</p>
<p id="ps3p4c3p1">
<span class="m-text m-primary">Seyyathāpi, bhikkhave, ye keci bījagāmabhūtagāmā vuddhiṁ viruḷhiṁ vepullaṁ āpajjanti, sabbe te pathaviṁ nissāya pathaviyaṁ patiṭṭhāya evamete bījagāmabhūtagāmā vuddhiṁ viruḷhiṁ vepullaṁ āpajjanti;</span><br />
</p>
<p id="ps3p4c3p2">
<span class="m-text m-primary">evamevaṁ kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto vuddhiṁ viruḷhiṁ vepullaṁ pāpuṇāti dhammesu.</span><br />
</p>
<p id="ps3p4c4p1">
<span class="m-text m-primary">Kathañca, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto vuddhiṁ viruḷhiṁ vepullaṁ pāpuṇāti dhammesu?</span><br />
</p>
<p id="ps3p4c4p2">
<span class="m-text m-primary">Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ.</span><br />
</p>
<p id="ps3p4c4p3">
<span class="m-text m-primary">Sammāsaṅkappaṁ bhāveti …pe…</span><br />
</p>
<p id="ps3p4c4p4">
<span class="m-text m-primary">sammāvācaṁ bhāveti …</span><br />
</p>
<p id="ps3p4c4p5">
<span class="m-text m-primary">sammākammantaṁ bhāveti …</span><br />
</p>
<p id="ps3p4c4p6">
<span class="m-text m-primary">sammāājīvaṁ bhāveti …</span><br />
</p>
<p id="ps3p4c4p7">
<span class="m-text m-primary">sammāvāyāmaṁ bhāveti …</span><br />
</p>
<p id="ps3p4c4p8">
<span class="m-text m-primary">sammāsatiṁ bhāveti …</span><br />
</p>
<p id="ps3p4c4p9">
<span class="m-text m-primary">sammāsamādhiṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ.</span><br />
</p>
<p id="ps3p4c4p10">
<span class="m-text m-primary">Evaṁ kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto vuddhiṁ viruḷhiṁ vepullaṁ pāpuṇāti dhammesū”ti.</span><br />
</p>
<p id="ps3p4c5p0">
<span class="m-text m-primary">3.4.1. Maggaṅganiddesa</span><br />
</p>
<p id="ps3p4c5p1">
<span class="m-text m-primary">Sammādiṭṭhiyā pañca vivekā, pañca virāgā, pañca nirodhā, pañca vosaggā, dvādasa nissayā.</span><br />
</p>
<p id="ps3p4c5p2">
<span class="m-text m-primary">Sammāsaṅkappassa …pe…</span><br />
</p>
<p id="ps3p4c5p3">
<span class="m-text m-primary">sammāvācāya …</span><br />
</p>
<p id="ps3p4c5p4">
<span class="m-text m-primary">sammākammantassa …</span><br />
</p>
<p id="ps3p4c5p5">
<span class="m-text m-primary">sammāājīvassa …</span><br />
</p>
<p id="ps3p4c5p6">
<span class="m-text m-primary">sammāvāyāmassa …</span><br />
</p>
<p id="ps3p4c5p7">
<span class="m-text m-primary">sammāsatiyā …</span><br />
</p>
<p id="ps3p4c5p8">
<span class="m-text m-primary">sammāsamādhissa pañca vivekā, pañca virāgā, pañca nirodhā, pañca vosaggā, dvādasa nissayā.</span><br />
</p>
<p id="ps3p4c6p1">
<span class="m-text m-primary">**Sammādiṭṭhiyā katame pañca vivekā?**</span><br />
</p>
<p id="ps3p4c6p2">
<span class="m-text m-primary">Vikkhambhanaviveko, tadaṅgaviveko samucchedaviveko, paṭippassaddhiviveko, nissaraṇaviveko.</span><br />
</p>
<p id="ps3p4c6p3">
<span class="m-text m-primary">Vikkhambhanaviveko ca nīvaraṇānaṁ paṭhamajjhānaṁ bhāvayato, tadaṅgaviveko ca diṭṭhigatānaṁ nibbedhabhāgiyaṁ samādhiṁ bhāvayato, samucchedaviveko ca lokuttaraṁ khayagāmimaggaṁ bhāvayato, paṭippassaddhiviveko ca phalakkhaṇe, nissaraṇaviveko ca nirodho nibbānaṁ.</span><br />
</p>
<p id="ps3p4c6p4">
<span class="m-text m-primary">Sammādiṭṭhiyā ime pañca vivekā.</span><br />
</p>
<p id="ps3p4c6p5">
<span class="m-text m-primary">Imesu pañcasu vivekesu chandajāto hoti saddhādhimutto, cittañcassa svādhiṭṭhitaṁ.</span><br />
</p>
<p id="ps3p4c7p1">
<span class="m-text m-primary">**Sammādiṭṭhiyā katame pañca virāgā?**</span><br />
</p>
<p id="ps3p4c7p2">
<span class="m-text m-primary">Vikkhambhanavirāgo, tadaṅgavirāgo, samucchedavirāgo, paṭippassaddhivirāgo, nissaraṇavirāgo.</span><br />
</p>
<p id="ps3p4c7p3">
<span class="m-text m-primary">Vikkhambhanavirāgo ca nīvaraṇānaṁ paṭhamajjhānaṁ bhāvayato, tadaṅgavirāgo ca diṭṭhigatānaṁ nibbedhabhāgiyaṁ samādhiṁ bhāvayato, samucchedavirāgo ca lokuttaraṁ khayagāmimaggaṁ bhāvayato, paṭippassaddhivirāgo ca phalakkhaṇe, nissaraṇavirāgo ca nirodho nibbānaṁ.</span><br />
</p>
<p id="ps3p4c7p4">
<span class="m-text m-primary">Sammādiṭṭhiyā ime pañca virāgā.</span><br />
</p>
<p id="ps3p4c7p5">
<span class="m-text m-primary">Imesu pañcasu virāgesu chandajāto hoti saddhādhimutto, cittañcassa svādhiṭṭhitaṁ.</span><br />
</p>
<p id="ps3p4c8p1">
<span class="m-text m-primary">**Sammādiṭṭhiyā katame pañca nirodhā?**</span><br />
</p>
<p id="ps3p4c8p2">
<span class="m-text m-primary">Vikkhambhananirodho, tadaṅganirodho, samucchedanirodho, paṭippassaddhinirodho, nissaraṇanirodho.</span><br />
</p>
<p id="ps3p4c8p3">
<span class="m-text m-primary">Vikkhambhananirodho ca nīvaraṇānaṁ paṭhamajjhānaṁ bhāvayato, tadaṅganirodho ca diṭṭhigatānaṁ nibbedhabhāgiyaṁ samādhiṁ bhāvayato, samucchedanirodho ca lokuttaraṁ khayagāmimaggaṁ bhāvayato, paṭippassaddhinirodho ca phalakkhaṇe, nissaraṇanirodho ca amatā dhātu.</span><br />
</p>
<p id="ps3p4c8p4">
<span class="m-text m-primary">Sammādiṭṭhiyā ime pañca nirodhā.</span><br />
</p>
<p id="ps3p4c8p5">
<span class="m-text m-primary">Imesu pañcasu nirodhesu chandajāto hoti saddhādhimutto, cittañcassa svādhiṭṭhitaṁ.</span><br />
</p>
<p id="ps3p4c9p1">
<span class="m-text m-primary">**Sammādiṭṭhiyā katame pañca vosaggā?**</span><br />
</p>
<p id="ps3p4c9p2">
<span class="m-text m-primary">Vikkhambhanavosaggo, tadaṅgavosaggo, samucchedavosaggo, paṭippassaddhivosaggo, nissaraṇavosaggo.</span><br />
</p>
<p id="ps3p4c9p3">
<span class="m-text m-primary">Vikkhambhanavosaggo ca nīvaraṇānaṁ paṭhamajjhānaṁ bhāvayato, tadaṅgavosaggo ca diṭṭhigatānaṁ nibbedhabhāgiyaṁ samādhiṁ bhāvayato, samucchedavosaggo ca lokuttaraṁ khayagāmimaggaṁ bhāvayato, paṭippassaddhivosaggo ca phalakkhaṇe, nissaraṇavosaggo ca nirodho nibbānaṁ.</span><br />
</p>
<p id="ps3p4c9p4">
<span class="m-text m-primary">Sammādiṭṭhiyā ime pañca vosaggā.</span><br />
</p>
<p id="ps3p4c9p5">
<span class="m-text m-primary">Imesu pañcasu vosaggesu chandajāto hoti saddhādhimutto, cittañcassa svādhiṭṭhitaṁ.</span><br />
</p>
<p id="ps3p4c9p6">
<span class="m-text m-primary">Sammādiṭṭhiyā ime pañca vivekā, pañca virāgā, pañca nirodhā, pañca vosaggā, dvādasa nissayā.</span><br />
</p>
<p id="ps3p4c10p1">
<span class="m-text m-primary">**Sammāsaṅkappassa …pe…**</span><br />
</p>
<p id="ps3p4c10p2">
<span class="m-text m-primary">**sammāvācāya …**</span><br />
</p>
<p id="ps3p4c10p3">
<span class="m-text m-primary">**sammākammantassa …**</span><br />
</p>
<p id="ps3p4c10p4">
<span class="m-text m-primary">**sammāājīvassa …**</span><br />
</p>
<p id="ps3p4c10p5">
<span class="m-text m-primary">**sammāvāyāmassa …**</span><br />
</p>
<p id="ps3p4c10p6">
<span class="m-text m-primary">**sammāsatiyā …**</span><br />
</p>
<p id="ps3p4c10p7">
<span class="m-text m-primary">**sammāsamādhissa katame pañca vivekā?**</span><br />
</p>
<p id="ps3p4c10p8">
<span class="m-text m-primary">Vikkhambhanaviveko, tadaṅgaviveko, samucchedaviveko, paṭippassaddhiviveko, nissaraṇaviveko.</span><br />
</p>
<p id="ps3p4c10p9">
<span class="m-text m-primary">Vikkhambhanaviveko ca nīvaraṇānaṁ paṭhamajjhānaṁ bhāvayato, tadaṅgaviveko ca diṭṭhigatānaṁ nibbedhabhāgiyaṁ samādhiṁ bhāvayato, samucchedaviveko ca lokuttaraṁ khayagāmimaggaṁ bhāvayato, paṭippassaddhiviveko ca phalakkhaṇe nissaraṇaviveko ca nirodho nibbānaṁ.</span><br />
</p>
<p id="ps3p4c10p10">
<span class="m-text m-primary">Sammāsamādhissa ime pañca vivekā.</span><br />
</p>
<p id="ps3p4c10p11">
<span class="m-text m-primary">Imesu pañcasu vivekesu chandajāto hoti saddhādhimutto, cittañcassa svādhiṭṭhitaṁ.</span><br />
</p>
<p id="ps3p4c11p1">
<span class="m-text m-primary">**Sammāsamādhissa katame pañca virāgā?**</span><br />
</p>
<p id="ps3p4c11p2">
<span class="m-text m-primary">Vikkhambhanavirāgo, tadaṅgavirāgo, samucchedavirāgo, paṭippassaddhivirāgo, nissaraṇavirāgo.</span><br />
</p>
<p id="ps3p4c11p3">
<span class="m-text m-primary">Vikkhambhanavirāgo ca nīvaraṇānaṁ paṭhamajjhānaṁ bhāvayato, tadaṅgavirāgo ca diṭṭhigatānaṁ nibbedhabhāgiyaṁ samādhiṁ bhāvayato, samucchedavirāgo ca lokuttaraṁ khayagāmimaggaṁ bhāvayato, paṭippassaddhivirāgo ca phalakkhaṇe, nissaraṇavirāgo ca nirodho nibbānaṁ.</span><br />
</p>
<p id="ps3p4c11p4">
<span class="m-text m-primary">Sammāsamādhissa ime pañca virāgā.</span><br />
</p>
<p id="ps3p4c11p5">
<span class="m-text m-primary">Imesu pañcasu virāgesu chandajāto hoti saddhādhimutto, cittañcassa svādhiṭṭhitaṁ.</span><br />
</p>
<p id="ps3p4c12p1">
<span class="m-text m-primary">**Sammāsamādhissa katame pañca nirodhā?**</span><br />
</p>
<p id="ps3p4c12p2">
<span class="m-text m-primary">Vikkhambhananirodho, tadaṅganirodho, samucchedanirodho, paṭippassaddhinirodho, nissaraṇanirodho.</span><br />
</p>
<p id="ps3p4c12p3">
<span class="m-text m-primary">Vikkhambhananirodho ca nīvaraṇānaṁ paṭhamajjhānaṁ bhāvayato, tadaṅganirodho ca diṭṭhigatānaṁ nibbedhabhāgiyaṁ samādhiṁ bhāvayato, samucchedanirodho ca lokuttaraṁ khayagāmimaggaṁ bhāvayato, paṭippassaddhinirodho ca phalakkhaṇe, nissaraṇanirodho ca amatā dhātu.</span><br />
</p>
<p id="ps3p4c12p4">
<span class="m-text m-primary">Sammāsamādhissa ime pañca nirodhā.</span><br />
</p>
<p id="ps3p4c12p5">
<span class="m-text m-primary">Imesu pañcasu nirodhesu chandajāto hoti saddhādhimutto, cittañcassa svādhiṭṭhitaṁ.</span><br />
</p>
<p id="ps3p4c13p1">
<span class="m-text m-primary">**Sammāsamādhissa katame pañca vosaggā?**</span><br />
</p>
<p id="ps3p4c13p2">
<span class="m-text m-primary">Vikkhambhanavosaggo, tadaṅgavosaggo, samucchedavosaggo, paṭippassaddhivosaggo, nissaraṇavosaggo.</span><br />
</p>
<p id="ps3p4c13p3">
<span class="m-text m-primary">Vikkhambhanavosaggo ca nīvaraṇānaṁ paṭhamajjhānaṁ bhāvayato, tadaṅgavosaggo ca diṭṭhigatānaṁ nibbedhabhāgiyaṁ samādhiṁ bhāvayato, samucchedavosaggo ca lokuttaraṁ khayagāmimaggaṁ bhāvayato, paṭippassaddhivosaggo ca phalakkhaṇe, nissaraṇavosaggo ca nirodho nibbānaṁ.</span><br />
</p>
<p id="ps3p4c13p4">
<span class="m-text m-primary">Sammāsamādhissa ime pañca vosaggā.</span><br />
</p>
<p id="ps3p4c13p5">
<span class="m-text m-primary">Imesu pañcasu vosaggesu chandajāto hoti saddhādhimutto, cittañcassa svādhiṭṭhitaṁ.</span><br />
</p>
<p id="ps3p4c13p6">
<span class="m-text m-primary">Sammāsamādhissa ime pañca vivekā, pañca virāgā, pañca nirodhā, pañca vosaggā, dvādasa nissayā.</span><br />
</p>
<p id="ps3p4c14p1">
<span class="m-text m-primary">“Seyyathāpi, bhikkhave, ye keci balakaraṇīyā kammantā karīyanti, sabbe te pathaviṁ nissāya pathaviyaṁ patiṭṭhāya evamete balakaraṇīyā kammantā karīyanti;</span><br />
</p>
<p id="ps3p4c14p2">
<span class="m-text m-primary">evamevaṁ kho, bhikkhave, bhikkhu sīlaṁ nissāya sīle patiṭṭhāya satta bojjhaṅge bhāveti, satta bojjhaṅge bahulīkaroti …pe…</span><br />
</p>
<p id="ps3p4c14p3">
<span class="m-text m-primary">satta bojjhaṅge bhāvento satta bojjhaṅge bahulīkaronto vuddhiṁ virūḷhiṁ vepullaṁ pāpuṇāti dhammesu …pe…</span><br />
</p>
<p id="ps3p4c14p4">
<span class="m-text m-primary">pañca balāni bhāveti, pañca balāni bahulīkaroti …pe…</span><br />
</p>
<p id="ps3p4c14p5">
<span class="m-text m-primary">pañca balāni bhāvento pañca balāni bahulīkaronto vuddhiṁ virūḷhiṁ vepullaṁ pāpuṇāti dhammesu …pe…</span><br />
</p>
<p id="ps3p4c14p6">
<span class="m-text m-primary">pañcindriyāni bhāveti, pañcindriyāni bahulīkaroti …pe….</span><br />
</p>
<p id="ps3p4c15p1">
<span class="m-text m-primary">Seyyathāpi, bhikkhave, ye keci bījagāmabhūtagāmā vuddhiṁ virūḷhiṁ vepullaṁ āpajjanti, sabbe te pathaviṁ nissāya pathaviyaṁ patiṭṭhāya evamete bījagāmabhūtagāmā vuddhiṁ virūḷhiṁ vepullaṁ āpajjanti;</span><br />
</p>
<p id="ps3p4c15p2">
<span class="m-text m-primary">evamevaṁ kho, bhikkhave, bhikkhu sīlaṁ nissāya sīle patiṭṭhāya pañcindriyāni bhāvento pañcindriyāni bahulīkaronto vuddhiṁ virūḷhiṁ vepullaṁ pāpuṇāti dhammesu.</span><br />
</p>
<p id="ps3p4c16p1">
<span class="m-text m-primary">Kathañca, bhikkhave, bhikkhu sīlaṁ nissāya sīle patiṭṭhāya pañcindriyāni bhāvento pañcindriyāni bahulīkaronto vuddhiṁ virūḷhiṁ vepullaṁ pāpuṇāti dhammesu?</span><br />
</p>
<p id="ps3p4c16p2">
<span class="m-text m-primary">Idha, bhikkhave, bhikkhu saddhindriyaṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ.</span><br />
</p>
<p id="ps3p4c16p3">
<span class="m-text m-primary">Vīriyindriyaṁ bhāveti …pe…</span><br />
</p>
<p id="ps3p4c16p4">
<span class="m-text m-primary">satindriyaṁ bhāveti …pe…</span><br />
</p>
<p id="ps3p4c16p5">
<span class="m-text m-primary">samādhindriyaṁ bhāveti …pe…</span><br />
</p>
<p id="ps3p4c16p6">
<span class="m-text m-primary">paññindriyaṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ.</span><br />
</p>
<p id="ps3p4c16p7">
<span class="m-text m-primary">Evaṁ kho, bhikkhave, bhikkhu sīlaṁ nissāya …pe…</span><br />
</p>
<p id="ps3p4c16p8">
<span class="m-text m-primary">pāpuṇāti dhammesū”ti.</span><br />
</p>
<p id="ps3p4c17p0">
<span class="m-text m-primary">3.4.2. Indriyaniddesa</span><br />
</p>
<p id="ps3p4c17p1">
<span class="m-text m-primary">Saddhindriyassa pañca vivekā, pañca virāgā, pañca nirodhā, pañca vosaggā, dvādasa nissayā.</span><br />
</p>
<p id="ps3p4c17p2">
<span class="m-text m-primary">Vīriyindriyassa …pe…</span><br />
</p>
<p id="ps3p4c17p3">
<span class="m-text m-primary">satindriyassa …pe…</span><br />
</p>
<p id="ps3p4c17p4">
<span class="m-text m-primary">samādhindriyassa …pe…</span><br />
</p>
<p id="ps3p4c17p5">
<span class="m-text m-primary">paññindriyassa pañca vivekā, pañca virāgā, pañca nirodhā, pañca vosaggā, dvādasa nissayā.</span><br />
</p>
<p id="ps3p4c18p1">
<span class="m-text m-primary">**Saddhindriyassa katame pañca vivekā?**</span><br />
</p>
<p id="ps3p4c18p2">
<span class="m-text m-primary">Vikkhambhanaviveko, tadaṅgaviveko, samucchedaviveko, paṭippassaddhiviveko, nissaraṇaviveko.</span><br />
</p>
<p id="ps3p4c18p3">
<span class="m-text m-primary">Vikkhambhanaviveko ca nīvaraṇānaṁ paṭhamajjhānaṁ bhāvayato, tadaṅgaviveko ca diṭṭhigatānaṁ nibbedhabhāgiyaṁ samādhiṁ bhāvayato, samucchedaviveko ca lokuttaraṁ khayagāmimaggaṁ bhāvayato, paṭippassaddhiviveko ca phalakkhaṇe, nissaraṇaviveko ca nirodho nibbānaṁ.</span><br />
</p>
<p id="ps3p4c18p4">
<span class="m-text m-primary">Saddhindriyassa ime pañca vivekā.</span><br />
</p>
<p id="ps3p4c18p5">
<span class="m-text m-primary">Imesu pañcasu vivekesu chandajāto hoti saddhādhimutto, cittañcassa svādhiṭṭhitaṁ …pe…</span><br />
</p>
<p id="ps3p4c18p6">
<span class="m-text m-primary">saddhindriyassa ime pañca vivekā, pañca virāgā, pañca nirodhā, pañca vosaggā, dvādasa nissayā.</span><br />
</p>
<p id="ps3p4c19p1">
<span class="m-text m-primary">Vīriyindriyassa …pe…</span><br />
</p>
<p id="ps3p4c19p2">
<span class="m-text m-primary">satindriyassa …pe…</span><br />
</p>
<p id="ps3p4c19p3">
<span class="m-text m-primary">samādhindriyassa …</span><br />
</p>
<p id="ps3p4c19p4">
<span class="m-text m-primary">paññindriyassa katame pañca vivekā?</span><br />
</p>
<p id="ps3p4c19p5">
<span class="m-text m-primary">Vikkhambhanaviveko, tadaṅgaviveko, samucchedaviveko, paṭippassaddhiviveko, nissaraṇaviveko …pe…</span><br />
</p>
<p id="ps3p4c19p6">
<span class="m-text m-primary">paññindriyassa ime pañca vivekā, pañca virāgā, pañca nirodhā, pañca vosaggā, dvādasa nissayāti.</span><br />
</p>
<p id="ps3p4c19p7">
<span class="m-text m-primary">Vivekakathā niṭṭhitā.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>