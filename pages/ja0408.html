<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ja0408.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/ja0407.html">Previous</a></div>
<div class="m-col-s-6 m-text-right">
<a href="https://www.theravadan.org/pages/ja0409.html">Next</a></div>
</div>
<p id="ja408c0p2">
<span class="pali m-text">Sattakanipāta</span><br />
</p>
<p id="ja408c0p3">
<span class="pali m-text">Gandhāravagga</span><br />
</p>
<section id="kumbhakarajataka">
<span id="ja408c0p4"></span><h2><span class="pali m-text">3. Kumbhakārajātaka</span></h2>
<p id="ja408c1p1">
<span class="pali m-text">“Ambāhamaddaṁ vanamantarasmiṁ,</span><br />
</p>
<p id="ja408c1p2">
<span class="pali m-text">Nīlobhāsaṁ phalitaṁ saṁvirūḷhaṁ;</span><br />
</p>
<p id="ja408c1p3">
<span class="pali m-text">Tamaddasaṁ phalahetu vibhaggaṁ,</span><br />
</p>
<p id="ja408c1p4">
<span class="pali m-text">Taṁ disvā bhikkhācariyaṁ carāmi.</span><br />
</p>
<p id="ja408c2p1">
<span class="pali m-text">Selaṁ sumaṭṭhaṁ naravīraniṭṭhitaṁ,</span><br />
</p>
<p id="ja408c2p2">
<span class="pali m-text">Nārī yugaṁ dhārayi appasaddaṁ;</span><br />
</p>
<p id="ja408c2p3">
<span class="pali m-text">Dutiyañca āgamma ahosi saddo,</span><br />
</p>
<p id="ja408c2p4">
<span class="pali m-text">Taṁ disvā bhikkhācariyaṁ carāmi.</span><br />
</p>
<p id="ja408c3p1">
<span class="pali m-text">Dijā dijaṁ kuṇapamāharantaṁ,</span><br />
</p>
<p id="ja408c3p2">
<span class="pali m-text">Ekaṁ samānaṁ bahukā samecca;</span><br />
</p>
<p id="ja408c3p3">
<span class="pali m-text">Āhārahetū paripātayiṁsu,</span><br />
</p>
<p id="ja408c3p4">
<span class="pali m-text">Taṁ disvā bhikkhācariyaṁ carāmi.</span><br />
</p>
<p id="ja408c4p1">
<span class="pali m-text">Usabhāhamaddaṁ yūthassa majjhe,</span><br />
</p>
<p id="ja408c4p2">
<span class="pali m-text">Calakkakuṁ vaṇṇabalūpapannaṁ;</span><br />
</p>
<p id="ja408c4p3">
<span class="pali m-text">Tamaddasaṁ kāmahetu vitunnaṁ,</span><br />
</p>
<p id="ja408c4p4">
<span class="pali m-text">Taṁ disvā bhikkhācariyaṁ carāmi”.</span><br />
</p>
<p id="ja408c5p1">
<span class="pali m-text">“Karaṇḍako kaliṅgānaṁ,</span><br />
</p>
<p id="ja408c5p2">
<span class="pali m-text">gandhārānañca naggaji;</span><br />
</p>
<p id="ja408c5p3">
<span class="pali m-text">Nimirājā videhānaṁ,</span><br />
</p>
<p id="ja408c5p4">
<span class="pali m-text">pañcālānañca dummukho;</span><br />
</p>
<p id="ja408c5p5">
<span class="pali m-text">Ete raṭṭhāni hitvāna,</span><br />
</p>
<p id="ja408c5p6">
<span class="pali m-text">pabbajiṁsu akiñcanā.</span><br />
</p>
<p id="ja408c6p1">
<span class="pali m-text">Sabbepime devasamā samāgatā,</span><br />
</p>
<p id="ja408c6p2">
<span class="pali m-text">Aggī yathā pajjalito tathevime;</span><br />
</p>
<p id="ja408c6p3">
<span class="pali m-text">Ahampi eko carissāmi bhaggavi,</span><br />
</p>
<p id="ja408c6p4">
<span class="pali m-text">Hitvāna kāmāni yathodhikāni”.</span><br />
</p>
<p id="ja408c7p1">
<span class="pali m-text">“Ayameva kālo na hi añño atthi,</span><br />
</p>
<p id="ja408c7p2">
<span class="pali m-text">Anusāsitā me na bhaveyya pacchā;</span><br />
</p>
<p id="ja408c7p3">
<span class="pali m-text">Ahampi ekā carissāmi bhaggava,</span><br />
</p>
<p id="ja408c7p4">
<span class="pali m-text">Sakuṇīva muttā purisassa hatthā”.</span><br />
</p>
<p id="ja408c8p1">
<span class="pali m-text">“Āmaṁ pakkañca jānanti,</span><br />
</p>
<p id="ja408c8p2">
<span class="pali m-text">atho loṇaṁ aloṇakaṁ;</span><br />
</p>
<p id="ja408c8p3">
<span class="pali m-text">Tamahaṁ disvāna pabbajiṁ,</span><br />
</p>
<p id="ja408c8p4">
<span class="pali m-text">careva tvaṁ carāmahan”ti.</span><br />
</p>
<p id="ja408c9p1">
<span class="pali m-text">Kumbhakārajātakaṁ tatiyaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>