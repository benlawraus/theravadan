<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an4 &raquo; Aṅguttara Nikāya 4.122 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/an0004p0122.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an4-index.html">an4</a> &raquo;
          </span>
          Aṅguttara Nikāya 4.122
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/an0004p0121.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0004p0123.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 4.122</span></p>
<p id="an4p122c0p2">
<span class="pali m-text">13. Bhayavagga</span><br />
<span class="sujato m-text">13. Fears</span><br />
</p>
<section id="umibhayasutta">
<span id="an4p122c0p3"></span><h2><span class="pali m-text">Ūmibhayasutta</span></h2>
<p><span class="sujato m-text">The Danger of Waves</span></p>
<p id="an4p122c1p1">
<span class="pali m-text">“Cattārimāni, bhikkhave, bhayāni udakorohantassa pāṭikaṅkhitabbāni.</span><br />
<span class="sujato m-text">“Mendicants, anyone who enters the water should anticipate four dangers.</span><br />
</p>
<p id="an4p122c1p2">
<span class="pali m-text">Katamāni cattāri?</span><br />
<span class="sujato m-text">What four?</span><br />
</p>
<p id="an4p122c1p3">
<span class="pali m-text">Ūmibhayaṁ, kumbhīlabhayaṁ, āvaṭṭabhayaṁ, susukābhayaṁ—</span><br />
<span class="sujato m-text">The dangers of waves, marsh crocodiles, whirlpools, and gharials.</span><br />
</p>
<p id="an4p122c1p4">
<span class="pali m-text">Imāni kho, bhikkhave, cattāri bhayāni udakorohantassa pāṭikaṅkhitabbāni.</span><br />
<span class="sujato m-text">These are the four dangers that anyone who enters the water should anticipate.</span><br />
</p>
<p id="an4p122c1p5">
<span class="pali m-text">Evamevaṁ kho, bhikkhave, cattāri bhayāni idhekaccassa kulaputtassa imasmiṁ dhammavinaye agārasmā anagāriyaṁ pabbajitassa pāṭikaṅkhitabbāni.</span><br />
<span class="sujato m-text">In the same way, a gentleman who goes forth from the lay life to homelessness in this teaching and training should anticipate four dangers.</span><br />
</p>
<p id="an4p122c1p6">
<span class="pali m-text">Katamāni cattāri?</span><br />
<span class="sujato m-text">What four?</span><br />
</p>
<p id="an4p122c1p7">
<span class="pali m-text">Ūmibhayaṁ, kumbhīlabhayaṁ, āvaṭṭabhayaṁ, susukābhayaṁ.</span><br />
<span class="sujato m-text">The dangers of waves, marsh crocodiles, whirlpools, and gharials.</span><br />
</p>
<p id="an4p122c2p1">
<span class="pali m-text">Katamañca, bhikkhave, ūmibhayaṁ?</span><br />
<span class="sujato m-text">And what, mendicants, is the danger of waves?</span><br />
</p>
<p id="an4p122c2p2">
<span class="pali m-text">Idha, bhikkhave, ekacco kulaputto saddhā agārasmā anagāriyaṁ pabbajito hoti:</span><br />
<span class="sujato m-text">It’s when a gentleman has gone forth from the lay life to homelessness, thinking:</span><br />
</p>
<p id="an4p122c2p3">
<span class="pali m-text">‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto;</span><br />
<span class="sujato m-text">‘I’m swamped by rebirth, old age, and death; by sorrow, lamentation, pain, sadness, and distress. I’m swamped by suffering, mired in suffering.</span><br />
</p>
<p id="an4p122c2p4">
<span class="pali m-text">appeva nāma imassa kevalassa dukkhakkhandhassa antakiriyā paññāyethā’ti.</span><br />
<span class="sujato m-text">Hopefully I can find an end to this entire mass of suffering.’</span><br />
</p>
<p id="an4p122c2p5">
<span class="pali m-text">Tamenaṁ tathā pabbajitaṁ samānaṁ sabrahmacārino ovadanti anusāsanti:</span><br />
<span class="sujato m-text">When they’ve gone forth, their spiritual companions advise and instruct them:</span><br />
</p>
<p id="an4p122c2p6">
<span class="pali m-text">‘evaṁ te abhikkamitabbaṁ, evaṁ te paṭikkamitabbaṁ, evaṁ te āloketabbaṁ, evaṁ te viloketabbaṁ, evaṁ te samiñjitabbaṁ, evaṁ te pasāritabbaṁ, evaṁ te saṅghāṭipattacīvaraṁ dhāretabban’ti.</span><br />
<span class="sujato m-text">‘You should go out like this, and come back like that. You should look to the front like this, and to the side like that. You should contract your limbs like this, and extend them like that. This is how you should bear your outer robe, bowl, and robes.’</span><br />
</p>
<p id="an4p122c2p7">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an4p122c2p8">
<span class="pali m-text">‘mayaṁ kho pubbe agāriyabhūtā samānā aññe ovadāmapi anusāsāmapi.</span><br />
<span class="sujato m-text">‘Formerly, as a lay person, I advised and instructed others.</span><br />
</p>
<p id="an4p122c2p9">
<span class="pali m-text">Ime panamhākaṁ puttamattā maññe nattamattā maññe ovaditabbaṁ anusāsitabbaṁ maññantī’ti.</span><br />
<span class="sujato m-text">And now these mendicants—who you’d think were my children or grandchildren—imagine they can advise and instruct me!’</span><br />
</p>
<p id="an4p122c2p10">
<span class="pali m-text">So kupito anattamano sikkhaṁ paccakkhāya hīnāyāvattati.</span><br />
<span class="sujato m-text">Angry and upset, they resign the training and return to a lesser life.</span><br />
</p>
<p id="an4p122c2p11">
<span class="pali m-text">Ayaṁ vuccati, bhikkhave, bhikkhu ūmibhayassa bhīto sikkhaṁ paccakkhāya hīnāyāvatto.</span><br />
<span class="sujato m-text">This is called a mendicant who resigns the training and returns to a lesser life because they’re afraid of the danger of waves.</span><br />
</p>
<p id="an4p122c2p12">
<span class="pali m-text">Ūmibhayanti kho, bhikkhave, kodhūpāyāsassetaṁ adhivacanaṁ.</span><br />
<span class="sujato m-text">‘Danger of waves’ is a term for anger and distress.</span><br />
</p>
<p id="an4p122c2p13">
<span class="pali m-text">Idaṁ vuccati, bhikkhave, ūmibhayaṁ.</span><br />
<span class="sujato m-text">This is called the danger of waves.</span><br />
</p>
<p id="an4p122c3p1">
<span class="pali m-text">Katamañca, bhikkhave, kumbhīlabhayaṁ?</span><br />
<span class="sujato m-text">And what, mendicants, is the danger of marsh crocodiles?</span><br />
</p>
<p id="an4p122c3p2">
<span class="pali m-text">Idha, bhikkhave, ekacco kulaputto saddhā agārasmā anagāriyaṁ pabbajito hoti:</span><br />
<span class="sujato m-text">It’s when a gentleman has gone forth from the lay life to homelessness …</span><br />
</p>
<p id="an4p122c3p3">
<span class="pali m-text">‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto;</span><br />
</p>
<p id="an4p122c3p4">
<span class="pali m-text">appeva nāma imassa kevalassa dukkhakkhandhassa antakiriyā paññāyethā’ti.</span><br />
</p>
<p id="an4p122c3p5">
<span class="pali m-text">Tamenaṁ tathā pabbajitaṁ samānaṁ sabrahmacārino ovadanti anusāsanti:</span><br />
<span class="sujato m-text">When they’ve gone forth, their spiritual companions advise and instruct them:</span><br />
</p>
<p id="an4p122c3p6">
<span class="pali m-text">‘idaṁ te khāditabbaṁ, idaṁ te na khāditabbaṁ, idaṁ te bhuñjitabbaṁ, idaṁ te na bhuñjitabbaṁ, idaṁ te sāyitabbaṁ, idaṁ te na sāyitabbaṁ, idaṁ te pātabbaṁ, idaṁ te na pātabbaṁ, kappiyaṁ te khāditabbaṁ, akappiyaṁ te na khāditabbaṁ, kappiyaṁ te bhuñjitabbaṁ, akappiyaṁ te na bhuñjitabbaṁ, kappiyaṁ te sāyitabbaṁ, akappiyaṁ te na sāyitabbaṁ, kappiyaṁ te pātabbaṁ, akappiyaṁ te na pātabbaṁ, kāle te khāditabbaṁ, vikāle te na khāditabbaṁ, kāle te bhuñjitabbaṁ, vikāle te na bhuñjitabbaṁ, kāle te sāyitabbaṁ, vikāle te na sāyitabbaṁ, kāle te pātabbaṁ, vikāle te na pātabban’ti.</span><br />
<span class="sujato m-text">‘You may eat, consume, taste, and drink these things, but not those. You may eat what’s allowable, but not what’s unallowable. You may eat at the right time, but not at the wrong time.’</span><br />
</p>
<p id="an4p122c3p7">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an4p122c3p8">
<span class="pali m-text">‘mayaṁ kho pubbe agāriyabhūtā samānā yaṁ icchāma taṁ khādāma, yaṁ na icchāma na taṁ khādāma;</span><br />
<span class="sujato m-text">‘Formerly, as a lay person, I used to eat, consume, taste, and drink what I wanted, not what I didn’t want.</span><br />
</p>
<p id="an4p122c3p9">
<span class="pali m-text">yaṁ icchāma taṁ bhuñjāma, yaṁ na icchāma na taṁ bhuñjāma;</span><br />
</p>
<p id="an4p122c3p10">
<span class="pali m-text">yaṁ icchāma taṁ sāyāma, yaṁ na icchāma na taṁ sāyāma;</span><br />
</p>
<p id="an4p122c3p11">
<span class="pali m-text">yaṁ icchāma taṁ pivāma, yaṁ na icchāma na taṁ pivāma;</span><br />
</p>
<p id="an4p122c3p12">
<span class="pali m-text">kappiyampi khādāma akappiyampi khādāma kappiyampi bhuñjāma akappiyampi bhuñjāma kappiyampi sāyāma akappiyampi sāyāma kappiyampi pivāma akappiyampi pivāma, kālepi khādāma vikālepi khādāma kālepi bhuñjāma vikālepi bhuñjāma kālepi sāyāma vikālepi sāyāma kālepi pivāma vikālepi pivāma;</span><br />
<span class="sujato m-text">I ate and drank both allowable and unallowable things, at the right time and the wrong time.</span><br />
</p>
<p id="an4p122c3p13">
<span class="pali m-text">yampi no saddhā gahapatikā divā vikāle paṇītaṁ khādanīyaṁ vā bhojanīyaṁ vā denti, tatrapime mukhāvaraṇaṁ maññe karontī’ti.</span><br />
<span class="sujato m-text">And these faithful householders give us delicious fresh and cooked foods at the wrong time of day. But these mendicants imagine they can gag our mouths!’</span><br />
</p>
<p id="an4p122c3p14">
<span class="pali m-text">So kupito anattamano sikkhaṁ paccakkhāya hīnāyāvattati.</span><br />
<span class="sujato m-text">Angry and upset, they resign the training and return to a lesser life.</span><br />
</p>
<p id="an4p122c3p15">
<span class="pali m-text">Ayaṁ vuccati, bhikkhave, bhikkhu kumbhīlabhayassa bhīto sikkhaṁ paccakkhāya hīnāyāvatto.</span><br />
<span class="sujato m-text">This is called a mendicant who resigns the training and returns to a lesser life because they’re afraid of the danger of marsh crocodiles.</span><br />
</p>
<p id="an4p122c3p16">
<span class="pali m-text">Kumbhīlabhayanti kho, bhikkhave, odarikattassetaṁ adhivacanaṁ.</span><br />
<span class="sujato m-text">‘Danger of marsh crocodiles’ is a term for gluttony.</span><br />
</p>
<p id="an4p122c3p17">
<span class="pali m-text">Idaṁ vuccati, bhikkhave, kumbhīlabhayaṁ.</span><br />
<span class="sujato m-text">This is called the danger of marsh crocodiles.</span><br />
</p>
<p id="an4p122c4p1">
<span class="pali m-text">Katamañca, bhikkhave, āvaṭṭabhayaṁ?</span><br />
<span class="sujato m-text">And what, mendicants, is the danger of whirlpools?</span><br />
</p>
<p id="an4p122c4p2">
<span class="pali m-text">Idha, bhikkhave, ekacco kulaputto saddhā agārasmā anagāriyaṁ pabbajito hoti:</span><br />
<span class="sujato m-text">It’s when a gentleman has gone forth from the lay life to homelessness …</span><br />
</p>
<p id="an4p122c4p3">
<span class="pali m-text">‘otiṇṇomhi jātiyā jarāya maraṇena sokehi paridevehi, dukkhehi domanassehi upāyāsehi dukkhotiṇṇo dukkhapareto;</span><br />
</p>
<p id="an4p122c4p4">
<span class="pali m-text">appeva nāma imassa kevalassa dukkhakkhandhassa antakiriyā paññāyethā’ti.</span><br />
</p>
<p id="an4p122c4p5">
<span class="pali m-text">So evaṁ pabbajito samāno pubbaṇhasamayaṁ nivāsetvā pattacīvaramādāya gāmaṁ vā nigamaṁ vā piṇḍāya pavisati arakkhiteneva kāyena arakkhitāya vācāya arakkhitena cittena anupaṭṭhitāya satiyā asaṁvutehi indriyehi.</span><br />
<span class="sujato m-text">When they’ve gone forth, they robe up in the morning and, taking their bowl and robe, enter a village or town for alms without guarding body, speech, and mind, without establishing mindfulness, and without restraining the sense faculties.</span><br />
</p>
<p id="an4p122c4p6">
<span class="pali m-text">So tattha passati gahapatiṁ vā gahapatiputtaṁ vā pañcahi kāmaguṇehi samappitaṁ samaṅgībhūtaṁ paricārayamānaṁ.</span><br />
<span class="sujato m-text">There they see a householder or their child amusing themselves, supplied and provided with the five kinds of sensual stimulation.</span><br />
</p>
<p id="an4p122c4p7">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="an4p122c4p8">
<span class="pali m-text">‘mayaṁ kho pubbe agāriyabhūtā samānā pañcahi kāmaguṇehi samappitā samaṅgībhūtā paricārimhā;</span><br />
<span class="sujato m-text">‘Formerly, as a lay person, I amused myself, supplied and provided with the five kinds of sensual stimulation.</span><br />
</p>
<p id="an4p122c4p9">
<span class="pali m-text">saṁvijjanti kho pana me kule bhogā.</span><br />
<span class="sujato m-text">And it’s true that my family is wealthy.</span><br />
</p>
<p id="an4p122c4p10">
<span class="pali m-text">Sakkā bhoge ca bhuñjituṁ puññāni ca kātuṁ.</span><br />
<span class="sujato m-text">I can both enjoy my wealth and make merit.</span><br />
</p>
<p id="an4p122c4p11">
<span class="pali m-text">Yannūnāhaṁ sikkhaṁ paccakkhāya hīnāyāvattitvā bhoge ca bhuñjeyyaṁ puññāni ca kareyyan’ti.</span><br />
<span class="sujato m-text">Why don’t I resign the training and return to a lesser life, so I can enjoy my wealth and make merit?’</span><br />
</p>
<p id="an4p122c4p12">
<span class="pali m-text">So sikkhaṁ paccakkhāya hīnāyāvattati.</span><br />
<span class="sujato m-text">They resign the training and return to a lesser life.</span><br />
</p>
<p id="an4p122c4p13">
<span class="pali m-text">Ayaṁ vuccati, bhikkhave, bhikkhu āvaṭṭabhayassa bhīto sikkhaṁ paccakkhāya hīnāyāvatto.</span><br />
<span class="sujato m-text">This is called a mendicant who resigns the training and returns to a lesser life because they’re afraid of the danger of whirlpools.</span><br />
</p>
<p id="an4p122c4p14">
<span class="pali m-text">Āvaṭṭabhayanti kho, bhikkhave, pañcannetaṁ kāmaguṇānaṁ adhivacanaṁ.</span><br />
<span class="sujato m-text">‘Danger of whirlpools’ is a term for the five kinds of sensual stimulation.</span><br />
</p>
<p id="an4p122c4p15">
<span class="pali m-text">Idaṁ vuccati, bhikkhave, āvaṭṭabhayaṁ.</span><br />
<span class="sujato m-text">This is called the danger of whirlpools.</span><br />
</p>
<p id="an4p122c5p1">
<span class="pali m-text">Katamañca, bhikkhave, susukābhayaṁ?</span><br />
<span class="sujato m-text">And what, mendicants, is the danger of gharials?</span><br />
</p>
<p id="an4p122c5p2">
<span class="pali m-text">Idha, bhikkhave, ekacco kulaputto saddhā agārasmā anagāriyaṁ pabbajito hoti:</span><br />
<span class="sujato m-text">It’s when a gentleman has gone forth from the lay life to homelessness …</span><br />
</p>
<p id="an4p122c5p3">
<span class="pali m-text">‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto;</span><br />
</p>
<p id="an4p122c5p4">
<span class="pali m-text">appeva nāma imassa kevalassa dukkhakkhandhassa antakiriyā paññāyethā’ti.</span><br />
</p>
<p id="an4p122c5p5">
<span class="pali m-text">So evaṁ pabbajito samāno pubbaṇhasamayaṁ nivāsetvā pattacīvaramādāya gāmaṁ vā nigamaṁ vā piṇḍāya pavisati arakkhiteneva kāyena arakkhitāya vācāya arakkhitena cittena anupaṭṭhitāya satiyā asaṁvutehi indriyehi.</span><br />
<span class="sujato m-text">When they’ve gone forth, they robe up in the morning and, taking their bowl and robe, enter a village or town for alms without guarding body, speech, and mind, without establishing mindfulness, and without restraining the sense faculties.</span><br />
</p>
<p id="an4p122c5p6">
<span class="pali m-text">So tattha passati mātugāmaṁ dunnivatthaṁ vā duppārutaṁ vā.</span><br />
<span class="sujato m-text">There they see a female scantily clad, with revealing clothes.</span><br />
</p>
<p id="an4p122c5p7">
<span class="pali m-text">Tassa mātugāmaṁ disvā dunnivatthaṁ vā duppārutaṁ vā rāgo cittaṁ anuddhaṁseti.</span><br />
<span class="sujato m-text">Lust infects their mind,</span><br />
</p>
<p id="an4p122c5p8">
<span class="pali m-text">So rāgānuddhaṁsitena cittena sikkhaṁ paccakkhāya hīnāyāvattati.</span><br />
<span class="sujato m-text">so they resign the training and return to a lesser life.</span><br />
</p>
<p id="an4p122c5p9">
<span class="pali m-text">Ayaṁ vuccati, bhikkhave, bhikkhu susukābhayassa bhīto sikkhaṁ paccakkhāya hīnāyāvatto.</span><br />
<span class="sujato m-text">This is called a mendicant who resigns the training and returns to a lesser life because they’re afraid of the danger of gharials.</span><br />
</p>
<p id="an4p122c5p10">
<span class="pali m-text">Susukābhayanti kho, bhikkhave, mātugāmassetaṁ adhivacanaṁ.</span><br />
<span class="sujato m-text">‘Danger of gharials’ is a term for females.</span><br />
</p>
<p id="an4p122c5p11">
<span class="pali m-text">Idaṁ vuccati, bhikkhave, susukābhayaṁ.</span><br />
<span class="sujato m-text">This is called the danger of gharials.</span><br />
</p>
<p id="an4p122c5p12">
<span class="pali m-text">Imāni kho, bhikkhave, cattāri bhayāni idhekaccassa kulaputtassa imasmiṁ dhammavinaye agārasmā anagāriyaṁ pabbajitassa pāṭikaṅkhitabbānī”ti.</span><br />
<span class="sujato m-text">These are the four dangers that a gentleman who goes forth from the lay life to homelessness in this teaching and training should anticipate.”</span><br />
</p>
<p id="an4p122c5p13">
<span class="pali m-text">Dutiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/an0004p0121.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0004p0123.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>