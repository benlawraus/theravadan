<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 13 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0013.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 13
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0012.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0014.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 13</span></p>
<section id="mahadukkhakkhandhasutta">
<span id="mn13c0p2"></span><h2><span class="pali m-text">Mahādukkhakkhandhasutta</span></h2>
<p><span class="sujato m-text">The Longer Discourse on the Mass of Suffering</span></p>
<p id="mn13c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn13c1p2">
<span class="pali m-text">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn13c2p1">
<span class="pali m-text">Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisiṁsu.</span><br />
<span class="sujato m-text">Then several mendicants robed up in the morning and, taking their bowls and robes, entered Sāvatthī for alms.</span><br />
</p>
<p id="mn13c2p2">
<span class="pali m-text">Atha kho tesaṁ bhikkhūnaṁ etadahosi:</span><br />
<span class="sujato m-text">Then it occurred to them,</span><br />
</p>
<p id="mn13c2p3">
<span class="pali m-text">“atippago kho tāva sāvatthiyaṁ piṇḍāya carituṁ,</span><br />
<span class="sujato m-text">“It’s too early to wander for alms in Sāvatthī.</span><br />
</p>
<p id="mn13c2p4">
<span class="pali m-text">yaṁ nūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā”ti.</span><br />
<span class="sujato m-text">Why don’t we go to the monastery of the wanderers of other religions?”</span><br />
</p>
<p id="mn13c2p5">
<span class="pali m-text">Atha kho te bhikkhū yena aññatitthiyānaṁ paribbājakānaṁ ārāmo tenupasaṅkamiṁsu; upasaṅkamitvā tehi aññatitthiyehi paribbājakehi saddhiṁ sammodiṁsu;</span><br />
<span class="sujato m-text">Then they went to the monastery of the wanderers of other religions, and exchanged greetings with the wanderers there.</span><br />
</p>
<p id="mn13c2p6">
<span class="pali m-text">sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinne kho te bhikkhū te aññatitthiyā paribbājakā etadavocuṁ:</span><br />
<span class="sujato m-text">When the greetings and polite conversation were over, they sat down to one side. The wanderers said to them:</span><br />
</p>
<p id="mn13c3p1">
<span class="pali m-text">“samaṇo, āvuso, gotamo kāmānaṁ pariññaṁ paññapeti, mayampi kāmānaṁ pariññaṁ paññapema;</span><br />
<span class="sujato m-text">“Reverends, the ascetic Gotama advocates the complete understanding of sensual pleasures, and so do we.</span><br />
</p>
<p id="mn13c3p2">
<span class="pali m-text">samaṇo, āvuso, gotamo rūpānaṁ pariññaṁ paññapeti, mayampi rūpānaṁ pariññaṁ paññapema;</span><br />
<span class="sujato m-text">The ascetic Gotama advocates the complete understanding of sights, and so do we.</span><br />
</p>
<p id="mn13c3p3">
<span class="pali m-text">samaṇo, āvuso, gotamo vedanānaṁ pariññaṁ paññapeti, mayampi vedanānaṁ pariññaṁ paññapema;</span><br />
<span class="sujato m-text">The ascetic Gotama advocates the complete understanding of feelings, and so do we.</span><br />
</p>
<p id="mn13c3p4">
<span class="pali m-text">idha no, āvuso, ko viseso, ko adhippayāso, kiṁ nānākaraṇaṁ samaṇassa vā gotamassa amhākaṁ vā—</span><br />
<span class="sujato m-text">What, then, is the difference between the ascetic Gotama’s teaching and instruction and ours?”</span><br />
</p>
<p id="mn13c3p5">
<span class="pali m-text">yadidaṁ dhammadesanāya vā dhammadesanaṁ, anusāsaniyā vā anusāsanin”ti?</span><br />
</p>
<p id="mn13c4p1">
<span class="pali m-text">Atha kho te bhikkhū tesaṁ aññatitthiyānaṁ paribbājakānaṁ bhāsitaṁ neva abhinandiṁsu, nappaṭikkosiṁsu;</span><br />
<span class="sujato m-text">Those mendicants neither approved nor dismissed that statement of the wanderers of other religions.</span><br />
</p>
<p id="mn13c4p2">
<span class="pali m-text">anabhinanditvā appaṭikkositvā uṭṭhāyāsanā pakkamiṁsu:</span><br />
<span class="sujato m-text">They got up from their seat, thinking,</span><br />
</p>
<p id="mn13c4p3">
<span class="pali m-text">“bhagavato santike etassa bhāsitassa atthaṁ ājānissāmā”ti.</span><br />
<span class="sujato m-text">“We will learn the meaning of this statement from the Buddha himself.”</span><br />
</p>
<p id="mn13c5p1">
<span class="pali m-text">Atha kho te bhikkhū sāvatthiyaṁ piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:</span><br />
<span class="sujato m-text">Then, after the meal, when they returned from almsround, they went up to the Buddha, bowed, sat down to one side, and told him what had happened. The Buddha said:</span><br />
</p>
<p id="mn13c5p2">
<span class="pali m-text">“idha mayaṁ, bhante, pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisimha.</span><br />
</p>
<p id="mn13c5p3">
<span class="pali m-text">Tesaṁ no, bhante, amhākaṁ etadahosi:</span><br />
</p>
<p id="mn13c5p4">
<span class="pali m-text">‘atippago kho tāva sāvatthiyaṁ piṇḍāya carituṁ,</span><br />
</p>
<p id="mn13c5p5">
<span class="pali m-text">yaṁ nūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā’ti.</span><br />
</p>
<p id="mn13c5p6">
<span class="pali m-text">Atha kho mayaṁ, bhante, yena aññatitthiyānaṁ paribbājakānaṁ ārāmo tenupasaṅkamimha; upasaṅkamitvā tehi aññatitthiyehi paribbājakehi saddhiṁ sammodimha;</span><br />
</p>
<p id="mn13c5p7">
<span class="pali m-text">sammodanīyaṁ kathaṁ sāraṇīyaṁ vītisāretvā ekamantaṁ nisīdimha. Ekamantaṁ nisinne kho amhe, bhante, te aññatitthiyā paribbājakā etadavocuṁ:</span><br />
</p>
<p id="mn13c5p8">
<span class="pali m-text">‘samaṇo, āvuso, gotamo kāmānaṁ pariññaṁ paññapeti, mayampi kāmānaṁ pariññaṁ paññapema.</span><br />
</p>
<p id="mn13c5p9">
<span class="pali m-text">Samaṇo, āvuso, gotamo rūpānaṁ pariññaṁ paññapeti, mayampi rūpānaṁ pariññaṁ paññapema.</span><br />
</p>
<p id="mn13c5p10">
<span class="pali m-text">Samaṇo, āvuso, gotamo vedanānaṁ pariññaṁ paññapeti, mayampi vedanānaṁ pariññaṁ paññapema.</span><br />
</p>
<p id="mn13c5p11">
<span class="pali m-text">Idha no, āvuso, ko viseso, ko adhippayāso, kiṁ nānākaraṇaṁ samaṇassa vā gotamassa amhākaṁ vā, yadidaṁ dhammadesanāya vā dhammadesanaṁ anusāsaniyā vā anusāsanin’ti.</span><br />
</p>
<p id="mn13c5p12">
<span class="pali m-text">Atha kho mayaṁ, bhante, tesaṁ aññatitthiyānaṁ paribbājakānaṁ bhāsitaṁ neva abhinandimha, nappaṭikkosimha;</span><br />
</p>
<p id="mn13c5p13">
<span class="pali m-text">anabhinanditvā appaṭikkositvā uṭṭhāyāsanā pakkamimha:</span><br />
</p>
<p id="mn13c5p14">
<span class="pali m-text">‘bhagavato santike etassa bhāsitassa atthaṁ ājānissāmā’”ti.</span><br />
</p>
<p id="mn13c6p1">
<span class="pali m-text">“Evaṁvādino, bhikkhave, aññatitthiyā paribbājakā evamassu vacanīyā:</span><br />
<span class="sujato m-text">“Mendicants, when wanderers of other religions say this, you should say to them:</span><br />
</p>
<p id="mn13c6p2">
<span class="pali m-text">‘ko panāvuso, kāmānaṁ assādo, ko ādīnavo, kiṁ nissaraṇaṁ?</span><br />
<span class="sujato m-text">‘But reverends, what’s the gratification, the drawback, and the escape when it comes to sensual pleasures?</span><br />
</p>
<p id="mn13c6p3">
<span class="pali m-text">Ko rūpānaṁ assādo, ko ādīnavo, kiṁ nissaraṇaṁ?</span><br />
<span class="sujato m-text">What’s the gratification, the drawback, and the escape when it comes to sights?</span><br />
</p>
<p id="mn13c6p4">
<span class="pali m-text">Ko vedanānaṁ assādo, ko ādīnavo, kiṁ nissaraṇan’ti?</span><br />
<span class="sujato m-text">What’s the gratification, the drawback, and the escape when it comes to feelings?’</span><br />
</p>
<p id="mn13c6p5">
<span class="pali m-text">Evaṁ puṭṭhā, bhikkhave, aññatitthiyā paribbājakā na ceva sampāyissanti, uttariñca vighātaṁ āpajjissanti.</span><br />
<span class="sujato m-text">Questioned like this, the wanderers of other religions would be stumped, and, in addition, would get frustrated.</span><br />
</p>
<p id="mn13c6p6">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn13c6p7">
<span class="pali m-text">Yathā taṁ, bhikkhave, avisayasmiṁ.</span><br />
<span class="sujato m-text">Because they’re out of their element.</span><br />
</p>
<p id="mn13c6p8">
<span class="pali m-text">Nāhaṁ taṁ, bhikkhave, passāmi sadevake loke samārake sabrahmake sassamaṇabrāhmaṇiyā pajāya sadevamanussāya yo imesaṁ pañhānaṁ veyyākaraṇena cittaṁ ārādheyya, aññatra tathāgatena vā tathāgatasāvakena vā, ito vā pana sutvā.</span><br />
<span class="sujato m-text">I don’t see anyone in this world—with its gods, Māras, and Brahmās, this population with its ascetics and brahmins, its gods and humans—who could provide a satisfying answer to these questions except for the Realized One or his disciple or someone who has heard it from them.</span><br />
</p>
<p id="mn13c7p1">
<span class="pali m-text">Ko ca, bhikkhave, kāmānaṁ assādo?</span><br />
<span class="sujato m-text">And what is the gratification of sensual pleasures?</span><br />
</p>
<p id="mn13c7p2">
<span class="pali m-text">Pañcime, bhikkhave, kāmaguṇā.</span><br />
<span class="sujato m-text">There are these five kinds of sensual stimulation.</span><br />
</p>
<p id="mn13c7p3">
<span class="pali m-text">Katame pañca?</span><br />
<span class="sujato m-text">What five?</span><br />
</p>
<p id="mn13c7p4">
<span class="pali m-text">Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā,</span><br />
<span class="sujato m-text">Sights known by the eye that are likable, desirable, agreeable, pleasant, sensual, and arousing.</span><br />
</p>
<p id="mn13c7p5">
<span class="pali m-text">sotaviññeyyā saddā …pe…</span><br />
<span class="sujato m-text">Sounds known by the ear …</span><br />
</p>
<p id="mn13c7p6">
<span class="pali m-text">ghānaviññeyyā gandhā …</span><br />
<span class="sujato m-text">Smells known by the nose …</span><br />
</p>
<p id="mn13c7p7">
<span class="pali m-text">jivhāviññeyyā rasā …</span><br />
<span class="sujato m-text">Tastes known by the tongue …</span><br />
</p>
<p id="mn13c7p8">
<span class="pali m-text">kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—</span><br />
<span class="sujato m-text">Touches known by the body that are likable, desirable, agreeable, pleasant, sensual, and arousing.</span><br />
</p>
<p id="mn13c7p9">
<span class="pali m-text">ime kho, bhikkhave, pañca kāmaguṇā.</span><br />
<span class="sujato m-text">These are the five kinds of sensual stimulation.</span><br />
</p>
<p id="mn13c7p10">
<span class="pali m-text">Yaṁ kho, bhikkhave, ime pañca kāmaguṇe paṭicca uppajjati sukhaṁ somanassaṁ—ayaṁ kāmānaṁ assādo.</span><br />
<span class="sujato m-text">The pleasure and happiness that arise from these five kinds of sensual stimulation: this is the gratification of sensual pleasures.</span><br />
</p>
<p id="mn13c8p1">
<span class="pali m-text">Ko ca, bhikkhave, kāmānaṁ ādīnavo?</span><br />
<span class="sujato m-text">And what is the drawback of sensual pleasures?</span><br />
</p>
<p id="mn13c8p2">
<span class="pali m-text">Idha, bhikkhave, kulaputto yena sippaṭṭhānena jīvikaṁ kappeti—</span><br />
<span class="sujato m-text">It’s when a gentleman earns a living by means such as</span><br />
</p>
<p id="mn13c8p3">
<span class="pali m-text">yadi muddāya yadi gaṇanāya yadi saṅkhānena yadi kasiyā yadi vaṇijjāya yadi gorakkhena yadi issatthena yadi rājaporisena yadi sippaññatarena—</span><br />
<span class="sujato m-text">computing, accounting, calculating, farming, trade, raising cattle, archery, government service, or one of the professions.</span><br />
</p>
<p id="mn13c8p4">
<span class="pali m-text">sītassa purakkhato uṇhassa purakkhato ḍaṁsamakasavātātapasarīsapasamphassehi rissamāno khuppipāsāya mīyamāno;</span><br />
<span class="sujato m-text">But they must face cold and heat, being hurt by the touch of flies, mosquitoes, wind, sun, and reptiles, and risking death from hunger and thirst.</span><br />
</p>
<p id="mn13c8p5">
<span class="pali m-text">ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu.</span><br />
<span class="sujato m-text">This is a drawback of sensual pleasures apparent in this very life, a mass of suffering caused by sensual pleasures.</span><br />
</p>
<p id="mn13c9p1">
<span class="pali m-text">Tassa ce, bhikkhave, kulaputtassa evaṁ uṭṭhahato ghaṭato vāyamato te bhogā nābhinipphajjanti.</span><br />
<span class="sujato m-text">That gentleman might try hard, strive, and make an effort, but fail to earn any money.</span><br />
</p>
<p id="mn13c9p2">
<span class="pali m-text">So socati kilamati paridevati urattāḷiṁ kandati, sammohaṁ āpajjati:</span><br />
<span class="sujato m-text">If this happens, they sorrow and wail and lament, beating their breast and falling into confusion, saying:</span><br />
</p>
<p id="mn13c9p3">
<span class="pali m-text">‘moghaṁ vata me uṭṭhānaṁ, aphalo vata me vāyāmo’ti.</span><br />
<span class="sujato m-text">‘Oh, my hard work is wasted. My efforts are fruitless!’</span><br />
</p>
<p id="mn13c9p4">
<span class="pali m-text">Ayampi, bhikkhave, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu.</span><br />
<span class="sujato m-text">This too is a drawback of sensual pleasures apparent in this very life, a mass of suffering caused by sensual pleasures.</span><br />
</p>
<p id="mn13c10p1">
<span class="pali m-text">Tassa ce, bhikkhave, kulaputtassa evaṁ uṭṭhahato ghaṭato vāyamato te bhogā abhinipphajjanti.</span><br />
<span class="sujato m-text">That gentleman might try hard, strive, and make an effort, and succeed in earning money.</span><br />
</p>
<p id="mn13c10p2">
<span class="pali m-text">So tesaṁ bhogānaṁ ārakkhādhikaraṇaṁ dukkhaṁ domanassaṁ paṭisaṁvedeti:</span><br />
<span class="sujato m-text">But they experience pain and sadness when they try to protect it, thinking:</span><br />
</p>
<p id="mn13c10p3">
<span class="pali m-text">‘kinti me bhoge neva rājāno hareyyuṁ, na corā hareyyuṁ, na aggi daheyya, na udakaṁ vaheyya, na appiyā dāyādā hareyyun’ti.</span><br />
<span class="sujato m-text">‘How can I prevent my wealth from being taken by rulers or bandits, consumed by fire, swept away by flood, or taken by unloved heirs?’</span><br />
</p>
<p id="mn13c10p4">
<span class="pali m-text">Tassa evaṁ ārakkhato gopayato te bhoge rājāno vā haranti, corā vā haranti, aggi vā dahati, udakaṁ vā vahati, appiyā vā dāyādā haranti.</span><br />
<span class="sujato m-text">And even though they protect it and ward it, rulers or bandits take it, or fire consumes it, or flood sweeps it away, or unloved heirs take it.</span><br />
</p>
<p id="mn13c10p5">
<span class="pali m-text">So socati kilamati paridevati urattāḷiṁ kandati, sammohaṁ āpajjati:</span><br />
<span class="sujato m-text">They sorrow and wail and lament, beating their breast and falling into confusion:</span><br />
</p>
<p id="mn13c10p6">
<span class="pali m-text">‘yampi me ahosi tampi no natthī’ti.</span><br />
<span class="sujato m-text">‘What used to be mine is gone.’</span><br />
</p>
<p id="mn13c10p7">
<span class="pali m-text">Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu.</span><br />
<span class="sujato m-text">This too is a drawback of sensual pleasures apparent in this very life, a mass of suffering caused by sensual pleasures.</span><br />
</p>
<p id="mn13c11p1">
<span class="pali m-text">Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu rājānopi rājūhi vivadanti, khattiyāpi khattiyehi vivadanti, brāhmaṇāpi brāhmaṇehi vivadanti, gahapatīpi gahapatīhi vivadanti, mātāpi puttena vivadati, puttopi mātarā vivadati, pitāpi puttena vivadati, puttopi pitarā vivadati, bhātāpi bhātarā vivadati, bhātāpi bhaginiyā vivadati, bhaginīpi bhātarā vivadati, sahāyopi sahāyena vivadati.</span><br />
<span class="sujato m-text">Furthermore, for the sake of sensual pleasures kings fight with kings, aristocrats fight with aristocrats, brahmins fight with brahmins, and householders fight with householders. A mother fights with her child, child with mother, father with child, and child with father. Brother fights with brother, brother with sister, sister with brother, and friend fights with friend.</span><br />
</p>
<p id="mn13c11p2">
<span class="pali m-text">Te tattha kalahaviggahavivādāpannā aññamaññaṁ pāṇīhipi upakkamanti, leḍḍūhipi upakkamanti, daṇḍehipi upakkamanti, satthehipi upakkamanti.</span><br />
<span class="sujato m-text">Once they’ve started quarreling, arguing, and disputing, they attack each other with fists, stones, rods, and swords,</span><br />
</p>
<p id="mn13c11p3">
<span class="pali m-text">Te tattha maraṇampi nigacchanti, maraṇamattampi dukkhaṁ.</span><br />
<span class="sujato m-text">resulting in death and deadly pain.</span><br />
</p>
<p id="mn13c11p4">
<span class="pali m-text">Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu.</span><br />
<span class="sujato m-text">This too is a drawback of sensual pleasures apparent in this very life, a mass of suffering caused by sensual pleasures.</span><br />
</p>
<p id="mn13c12p1">
<span class="pali m-text">Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu asicammaṁ gahetvā, dhanukalāpaṁ sannayhitvā, ubhatobyūḷhaṁ saṅgāmaṁ pakkhandanti usūsupi khippamānesu, sattīsupi khippamānāsu, asīsupi vijjotalantesu.</span><br />
<span class="sujato m-text">Furthermore, for the sake of sensual pleasures they don their sword and shield, fasten their bow and arrows, and plunge into a battle massed on both sides, with arrows and spears flying and swords flashing.</span><br />
</p>
<p id="mn13c12p2">
<span class="pali m-text">Te tattha usūhipi vijjhanti, sattiyāpi vijjhanti, asināpi sīsaṁ chindanti.</span><br />
<span class="sujato m-text">There they are struck with arrows and spears, and their heads are chopped off,</span><br />
</p>
<p id="mn13c12p3">
<span class="pali m-text">Te tattha maraṇampi nigacchanti, maraṇamattampi dukkhaṁ.</span><br />
<span class="sujato m-text">resulting in death and deadly pain.</span><br />
</p>
<p id="mn13c12p4">
<span class="pali m-text">Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu.</span><br />
<span class="sujato m-text">This too is a drawback of sensual pleasures apparent in this very life, a mass of suffering caused by sensual pleasures.</span><br />
</p>
<p id="mn13c13p1">
<span class="pali m-text">Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu asicammaṁ gahetvā, dhanukalāpaṁ sannayhitvā, addāvalepanā upakāriyo pakkhandanti usūsupi khippamānesu, sattīsupi khippamānāsu, asīsupi vijjotalantesu.</span><br />
<span class="sujato m-text">Furthermore, for the sake of sensual pleasures they don their sword and shield, fasten their bow and arrows, and charge wetly plastered bastions, with arrows and spears flying and swords flashing.</span><br />
</p>
<p id="mn13c13p2">
<span class="pali m-text">Te tattha usūhipi vijjhanti, sattiyāpi vijjhanti, chakaṇakāyapi osiñcanti, abhivaggenapi omaddanti, asināpi sīsaṁ chindanti.</span><br />
<span class="sujato m-text">There they are struck with arrows and spears, splashed with dung, crushed with spiked blocks, and their heads are chopped off,</span><br />
</p>
<p id="mn13c13p3">
<span class="pali m-text">Te tattha maraṇampi nigacchanti, maraṇamattampi dukkhaṁ.</span><br />
<span class="sujato m-text">resulting in death and deadly pain.</span><br />
</p>
<p id="mn13c13p4">
<span class="pali m-text">Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu.</span><br />
<span class="sujato m-text">This too is a drawback of sensual pleasures apparent in this very life, a mass of suffering caused by sensual pleasures.</span><br />
</p>
<p id="mn13c14p1">
<span class="pali m-text">Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu sandhimpi chindanti, nillopampi haranti, ekāgārikampi karonti, paripanthepi tiṭṭhanti, paradārampi gacchanti.</span><br />
<span class="sujato m-text">Furthermore, for the sake of sensual pleasures they break into houses, plunder wealth, steal from isolated buildings, commit highway robbery, and commit adultery.</span><br />
</p>
<p id="mn13c14p2">
<span class="pali m-text">Tamenaṁ rājāno gahetvā vividhā kammakāraṇā kārenti—</span><br />
<span class="sujato m-text">The rulers would arrest them and subject them to various punishments—</span><br />
</p>
<p id="mn13c14p3">
<span class="pali m-text">kasāhipi tāḷenti, vettehipi tāḷenti, aḍḍhadaṇḍakehipi tāḷenti; hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti; bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, baḷisamaṁsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṁ chindanti.</span><br />
<span class="sujato m-text">whipping, caning, and clubbing; cutting off hands or feet, or both; cutting off ears or nose, or both; the ‘porridge pot’, the ‘shell-shave’, the ‘demon’s mouth’, the ‘garland of fire’, the ‘burning hand’, the ‘grass blades’, the ‘bark dress’, the ‘antelope’, the ‘meat hook’, the ‘coins’, the ‘caustic pickle’, the ‘twisting bar’, the ‘straw mat’; being splashed with hot oil, being fed to the dogs, being impaled alive, and being beheaded.</span><br />
</p>
<p id="mn13c14p4">
<span class="pali m-text">Te tattha maraṇampi nigacchanti, maraṇamattampi dukkhaṁ.</span><br />
<span class="sujato m-text">These result in death and deadly pain.</span><br />
</p>
<p id="mn13c14p5">
<span class="pali m-text">Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu.</span><br />
<span class="sujato m-text">This too is a drawback of sensual pleasures apparent in this very life, a mass of suffering caused by sensual pleasures.</span><br />
</p>
<p id="mn13c15p1">
<span class="pali m-text">Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu kāyena duccaritaṁ caranti, vācāya duccaritaṁ caranti, manasā duccaritaṁ caranti.</span><br />
<span class="sujato m-text">Furthermore, for the sake of sensual pleasures, they conduct themselves badly by way of body, speech, and mind.</span><br />
</p>
<p id="mn13c15p2">
<span class="pali m-text">Te kāyena duccaritaṁ caritvā, vācāya duccaritaṁ caritvā, manasā duccaritaṁ caritvā, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti.</span><br />
<span class="sujato m-text">When their body breaks up, after death, they’re reborn in a place of loss, a bad place, the underworld, hell.</span><br />
</p>
<p id="mn13c15p3">
<span class="pali m-text">Ayampi, bhikkhave, kāmānaṁ ādīnavo samparāyiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu.</span><br />
<span class="sujato m-text">This is a drawback of sensual pleasures to do with lives to come, a mass of suffering caused by sensual pleasures.</span><br />
</p>
<p id="mn13c16p1">
<span class="pali m-text">Kiñca, bhikkhave, kāmānaṁ nissaraṇaṁ?</span><br />
<span class="sujato m-text">And what is the escape from sensual pleasures?</span><br />
</p>
<p id="mn13c16p2">
<span class="pali m-text">Yo kho, bhikkhave, kāmesu chandarāgavinayo chandarāgappahānaṁ—idaṁ kāmānaṁ nissaraṇaṁ.</span><br />
<span class="sujato m-text">Removing and giving up desire and greed for sensual pleasures: this is the escape from sensual pleasures.</span><br />
</p>
<p id="mn13c17p1">
<span class="pali m-text">Ye hi keci, bhikkhave, samaṇā vā brāhmaṇā vā evaṁ kāmānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ nappajānanti te vata sāmaṁ vā kāme parijānissanti, paraṁ vā tathattāya samādapessanti yathā paṭipanno kāme parijānissatīti—netaṁ ṭhānaṁ vijjati.</span><br />
<span class="sujato m-text">There are ascetics and brahmins who don’t truly understand sensual pleasures’ gratification, drawback, and escape in this way for what they are. It’s impossible for them to completely understand sensual pleasures themselves, or to instruct another so that, practicing accordingly, they will completely understand sensual pleasures.</span><br />
</p>
<p id="mn13c17p2">
<span class="pali m-text">Ye ca kho keci, bhikkhave, samaṇā vā brāhmaṇā vā evaṁ kāmānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ pajānanti, te vata sāmaṁ vā kāme parijānissanti paraṁ vā tathattāya samādapessanti yathā paṭipanno kāme parijānissatīti—ṭhānametaṁ vijjati.</span><br />
<span class="sujato m-text">There are ascetics and brahmins who do truly understand sensual pleasures’ gratification, drawback, and escape in this way for what they are. It is possible for them to completely understand sensual pleasures themselves, or to instruct another so that, practicing accordingly, they will completely understand sensual pleasures.</span><br />
</p>
<p id="mn13c18p1">
<span class="pali m-text">Ko ca, bhikkhave, rūpānaṁ assādo?</span><br />
<span class="sujato m-text">And what is the gratification of sights?</span><br />
</p>
<p id="mn13c18p2">
<span class="pali m-text">Seyyathāpi, bhikkhave, khattiyakaññā vā brāhmaṇakaññā vā gahapatikaññā vā pannarasavassuddesikā vā soḷasavassuddesikā vā, nātidīghā nātirassā nātikisā nātithūlā nātikāḷī nāccodātā paramā sā, bhikkhave, tasmiṁ samaye subhā vaṇṇanibhāti?</span><br />
<span class="sujato m-text">Suppose there was a girl of the brahmins, aristocrats, or householders in her fifteenth or sixteenth year, neither too tall nor too short, neither too thin nor too fat, neither too dark nor too fair. Is she not at the height of her beauty and prettiness?”</span><br />
</p>
<p id="mn13c18p3">
<span class="pali m-text">‘Evaṁ, bhante’.</span><br />
<span class="sujato m-text">“Yes, sir.”</span><br />
</p>
<p id="mn13c18p4">
<span class="pali m-text">Yaṁ kho, bhikkhave, subhaṁ vaṇṇanibhaṁ paṭicca uppajjati sukhaṁ somanassaṁ—</span><br />
<span class="sujato m-text">“The pleasure and happiness that arise from this beauty and prettiness</span><br />
</p>
<p id="mn13c18p5">
<span class="pali m-text">ayaṁ rūpānaṁ assādo.</span><br />
<span class="sujato m-text">is the gratification of sights.</span><br />
</p>
<p id="mn13c19p1">
<span class="pali m-text">Ko ca, bhikkhave, rūpānaṁ ādīnavo?</span><br />
<span class="sujato m-text">And what is the drawback of sights?</span><br />
</p>
<p id="mn13c19p2">
<span class="pali m-text">Idha, bhikkhave, tameva bhaginiṁ passeyya aparena samayena āsītikaṁ vā nāvutikaṁ vā vassasatikaṁ vā jātiyā, jiṇṇaṁ gopānasivaṅkaṁ bhoggaṁ daṇḍaparāyanaṁ pavedhamānaṁ gacchantiṁ āturaṁ gatayobbanaṁ khaṇḍadantaṁ palitakesaṁ, vilūnaṁ khalitasiraṁ valinaṁ tilakāhatagattaṁ.</span><br />
<span class="sujato m-text">Suppose that some time later you were to see that same sister—eighty, ninety, or a hundred years old—bent double, crooked, leaning on a staff, trembling as they walk, ailing, past their prime, with teeth broken, hair grey and scanty or bald, skin wrinkled, and limbs blotchy.</span><br />
</p>
<p id="mn13c19p3">
<span class="pali m-text">Taṁ kiṁ maññatha, bhikkhave,</span><br />
<span class="sujato m-text">What do you think, mendicants?</span><br />
</p>
<p id="mn13c19p4">
<span class="pali m-text">yā purimā subhā vaṇṇanibhā sā antarahitā, ādīnavo pātubhūtoti?</span><br />
<span class="sujato m-text">Has not that former beauty vanished and the drawback become clear?”</span><br />
</p>
<p id="mn13c19p5">
<span class="pali m-text">‘Evaṁ, bhante’.</span><br />
<span class="sujato m-text">“Yes, sir.”</span><br />
</p>
<p id="mn13c19p6">
<span class="pali m-text">Ayampi, bhikkhave, rūpānaṁ ādīnavo.</span><br />
<span class="sujato m-text">“This is the drawback of sights.</span><br />
</p>
<p id="mn13c20p1">
<span class="pali m-text">Puna caparaṁ, bhikkhave, tameva bhaginiṁ passeyya ābādhikaṁ dukkhitaṁ bāḷhagilānaṁ, sake muttakarīse palipannaṁ semānaṁ, aññehi vuṭṭhāpiyamānaṁ, aññehi saṁvesiyamānaṁ.</span><br />
<span class="sujato m-text">Furthermore, suppose that you were to see that same sister sick, suffering, gravely ill, collapsed in her own urine and feces, being picked up by some and put down by others.</span><br />
</p>
<p id="mn13c20p2">
<span class="pali m-text">Taṁ kiṁ maññatha, bhikkhave,</span><br />
<span class="sujato m-text">What do you think, mendicants?</span><br />
</p>
<p id="mn13c20p3">
<span class="pali m-text">yā purimā subhā vaṇṇanibhā sā antarahitā, ādīnavo pātubhūtoti?</span><br />
<span class="sujato m-text">Has not that former beauty vanished and the drawback become clear?”</span><br />
</p>
<p id="mn13c20p4">
<span class="pali m-text">‘Evaṁ, bhante’.</span><br />
<span class="sujato m-text">“Yes, sir.”</span><br />
</p>
<p id="mn13c20p5">
<span class="pali m-text">Ayampi, bhikkhave, rūpānaṁ ādīnavo.</span><br />
<span class="sujato m-text">“This too is the drawback of sights.</span><br />
</p>
<p id="mn13c21p1">
<span class="pali m-text">Puna caparaṁ, bhikkhave, tameva bhaginiṁ passeyya sarīraṁ sivathikāya chaḍḍitaṁ—</span><br />
<span class="sujato m-text">Furthermore, suppose that you were to see that same sister as a corpse discarded in a charnel ground. And she had been dead for one, two, or three days, bloated, livid, and festering.</span><br />
</p>
<p id="mn13c21p2">
<span class="pali m-text">ekāhamataṁ vā dvīhamataṁ vā tīhamataṁ vā, uddhumātakaṁ vinīlakaṁ vipubbakajātaṁ.</span><br />
</p>
<p id="mn13c21p3">
<span class="pali m-text">Taṁ kiṁ maññatha, bhikkhave,</span><br />
<span class="sujato m-text">What do you think, mendicants?</span><br />
</p>
<p id="mn13c21p4">
<span class="pali m-text">yā purimā subhā vaṇṇanibhā sā antarahitā, ādīnavo pātubhūtoti?</span><br />
<span class="sujato m-text">Has not that former beauty vanished and the drawback become clear?”</span><br />
</p>
<p id="mn13c21p5">
<span class="pali m-text">‘Evaṁ, bhante’.</span><br />
<span class="sujato m-text">“Yes, sir.”</span><br />
</p>
<p id="mn13c21p6">
<span class="pali m-text">Ayampi, bhikkhave, rūpānaṁ ādīnavo.</span><br />
<span class="sujato m-text">“This too is the drawback of sights.</span><br />
</p>
<p id="mn13c22p1">
<span class="pali m-text">Puna caparaṁ, bhikkhave, tameva bhaginiṁ passeyya sarīraṁ sivathikāya chaḍḍitaṁ—</span><br />
<span class="sujato m-text">Furthermore, suppose that you were to see that same sister as a corpse discarded in a charnel ground. And she was being devoured by crows, hawks, vultures, herons, dogs, tigers, leopards, jackals, and many kinds of little creatures …</span><br />
</p>
<p id="mn13c22p2">
<span class="pali m-text">kākehi vā khajjamānaṁ, kulalehi vā khajjamānaṁ, gijjhehi vā khajjamānaṁ, kaṅkehi vā khajjamānaṁ, sunakhehi vā khajjamānaṁ, byagghehi vā khajjamānaṁ, dīpīhi vā khajjamānaṁ, siṅgālehi vā khajjamānaṁ, vividhehi vā pāṇakajātehi khajjamānaṁ.</span><br />
</p>
<p id="mn13c22p3">
<span class="pali m-text">Taṁ kiṁ maññatha, bhikkhave, yā purimā subhā vaṇṇanibhā sā antarahitā, ādīnavo pātubhūtoti?</span><br />
</p>
<p id="mn13c22p4">
<span class="pali m-text">‘Evaṁ, bhante’.</span><br />
</p>
<p id="mn13c22p5">
<span class="pali m-text">Ayampi, bhikkhave, rūpānaṁ ādīnavo.</span><br />
</p>
<p id="mn13c23-28p1">
<span class="pali m-text">Puna caparaṁ, bhikkhave, tameva bhaginiṁ passeyya sarīraṁ sivathikāya chaḍḍitaṁ—</span><br />
<span class="sujato m-text">Furthermore, suppose that you were to see that same sister as a corpse discarded in a charnel ground.</span><br />
</p>
<p id="mn13c23-28p2">
<span class="pali m-text">aṭṭhikasaṅkhalikaṁ samaṁsalohitaṁ nhārusambandhaṁ, aṭṭhikasaṅkhalikaṁ nimaṁsalohitamakkhitaṁ nhārusambandhaṁ, aṭṭhikasaṅkhalikaṁ apagatamaṁsalohitaṁ nhārusambandhaṁ, aṭṭhikāni apagatasambandhāni disāvidisāvikkhittāni—</span><br />
<span class="sujato m-text">And she had been reduced to a skeleton with flesh and blood, held together by sinews … a skeleton rid of flesh but smeared with blood, and held together by sinews … a skeleton rid of flesh and blood, held together by sinews …</span><br />
</p>
<p id="mn13c23-28p3">
<span class="pali m-text">aññena hatthaṭṭhikaṁ, aññena pādaṭṭhikaṁ, aññena gopphakaṭṭhikaṁ, aññena jaṅghaṭṭhikaṁ, aññena ūruṭṭhikaṁ, aññena kaṭiṭṭhikaṁ, aññena phāsukaṭṭhikaṁ, aññena piṭṭhiṭṭhikaṁ, aññena khandhaṭṭhikaṁ, aññena gīvaṭṭhikaṁ, aññena hanukaṭṭhikaṁ, aññena dantaṭṭhikaṁ, aññena sīsakaṭāhaṁ.</span><br />
<span class="sujato m-text">bones rid of sinews scattered in every direction. Here a hand-bone, there a foot-bone, here a shin-bone, there a thigh-bone, here a hip-bone, there a rib-bone, here a back-bone, there an arm-bone, here a neck-bone, there a jaw-bone, here a tooth, there the skull. …</span><br />
</p>
<p id="mn13c23-28p4">
<span class="pali m-text">Taṁ kiṁ maññatha, bhikkhave, yā purimā subhā vaṇṇanibhā sā antarahitā, ādīnavo pātubhūtoti?</span><br />
</p>
<p id="mn13c23-28p5">
<span class="pali m-text">‘Evaṁ, bhante’.</span><br />
</p>
<p id="mn13c23-28p6">
<span class="pali m-text">Ayampi, bhikkhave, rūpānaṁ ādīnavo.</span><br />
</p>
<p id="mn13c29p1">
<span class="pali m-text">Puna caparaṁ, bhikkhave, tameva bhaginiṁ passeyya sarīraṁ sivathikāya chaḍḍitaṁ—</span><br />
<span class="sujato m-text">Furthermore, suppose that you were to see that same sister as a corpse discarded in a charnel ground.</span><br />
</p>
<p id="mn13c29p2">
<span class="pali m-text">aṭṭhikāni setāni saṅkhavaṇṇapaṭibhāgāni, aṭṭhikāni puñjakitāni terovassikāni, aṭṭhikāni pūtīni cuṇṇakajātāni.</span><br />
<span class="sujato m-text">And she had been reduced to white bones, the color of shells … decrepit bones, heaped in a pile … bones rotted and crumbled to powder.</span><br />
</p>
<p id="mn13c29p3">
<span class="pali m-text">Taṁ kiṁ maññatha, bhikkhave,</span><br />
<span class="sujato m-text">What do you think, mendicants?</span><br />
</p>
<p id="mn13c29p4">
<span class="pali m-text">yā purimā subhā vaṇṇanibhā sā antarahitā, ādīnavo pātubhūtoti?</span><br />
<span class="sujato m-text">Has not that former beauty vanished and the drawback become clear?”</span><br />
</p>
<p id="mn13c29p5">
<span class="pali m-text">‘Evaṁ, bhante’.</span><br />
<span class="sujato m-text">“Yes, sir.”</span><br />
</p>
<p id="mn13c29p6">
<span class="pali m-text">Ayampi, bhikkhave, rūpānaṁ ādīnavo.</span><br />
<span class="sujato m-text">“This too is the drawback of sights.</span><br />
</p>
<p id="mn13c30p1">
<span class="pali m-text">Kiñca, bhikkhave, rūpānaṁ nissaraṇaṁ?</span><br />
<span class="sujato m-text">And what is the escape from sights?</span><br />
</p>
<p id="mn13c30p2">
<span class="pali m-text">Yo, bhikkhave, rūpesu chandarāgavinayo chandarāgappahānaṁ—idaṁ rūpānaṁ nissaraṇaṁ.</span><br />
<span class="sujato m-text">Removing and giving up desire and greed for sights: this is the escape from sights.</span><br />
</p>
<p id="mn13c31p1">
<span class="pali m-text">Ye hi keci, bhikkhave, samaṇā vā brāhmaṇā vā evaṁ rūpānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ nappajānanti te vata sāmaṁ vā rūpe parijānissanti, paraṁ vā tathattāya samādapessanti yathā paṭipanno rūpe parijānissatīti—netaṁ ṭhānaṁ vijjati.</span><br />
<span class="sujato m-text">There are ascetics and brahmins who don’t truly understand sights’ gratification, drawback, and escape in this way for what they are. It’s impossible for them to completely understand sights themselves, or to instruct another so that, practicing accordingly, they will completely understand sights.</span><br />
</p>
<p id="mn13c31p2">
<span class="pali m-text">Ye ca kho keci, bhikkhave, samaṇā vā brāhmaṇā vā evaṁ rūpānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ pajānanti te vata sāmaṁ vā rūpe parijānissanti paraṁ vā tathattāya samādapessanti yathā paṭipanno rūpe parijānissatīti—ṭhānametaṁ vijjati.</span><br />
<span class="sujato m-text">There are ascetics and brahmins who do truly understand sights’ gratification, drawback, and escape in this way for what they are. It is possible for them to completely understand sights themselves, or to instruct another so that, practicing accordingly, they will completely understand sights.</span><br />
</p>
<p id="mn13c32p1">
<span class="pali m-text">Ko ca, bhikkhave, vedanānaṁ assādo?</span><br />
<span class="sujato m-text">And what is the gratification of feelings?</span><br />
</p>
<p id="mn13c32p2">
<span class="pali m-text">Idha, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.</span><br />
<span class="sujato m-text">It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="mn13c32p3">
<span class="pali m-text">Yasmiṁ samaye, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati, neva tasmiṁ samaye attabyābādhāyapi ceteti, na parabyābādhāyapi ceteti, na ubhayabyābādhāyapi ceteti;</span><br />
<span class="sujato m-text">At that time a mendicant doesn’t intend to hurt themselves, hurt others, or hurt both;</span><br />
</p>
<p id="mn13c32p4">
<span class="pali m-text">abyābajjhaṁyeva tasmiṁ samaye vedanaṁ vedeti.</span><br />
<span class="sujato m-text">they feel only feelings that are not hurtful.</span><br />
</p>
<p id="mn13c32p5">
<span class="pali m-text">Abyābajjhaparamāhaṁ, bhikkhave, vedanānaṁ assādaṁ vadāmi.</span><br />
<span class="sujato m-text">Freedom from being hurt is the ultimate gratification of feelings, I say.</span><br />
</p>
<p id="mn13c33-35p1">
<span class="pali m-text">Puna caparaṁ, bhikkhave, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati …pe…</span><br />
<span class="sujato m-text">Furthermore, a mendicant enters and remains in the second absorption …</span><br />
</p>
<p id="mn13c33-35p2">
<span class="pali m-text">yasmiṁ samaye, bhikkhave, bhikkhu pītiyā ca virāgā, upekkhako ca viharati, sato ca sampajāno sukhañca kāyena paṭisaṁvedeti yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati …pe…</span><br />
<span class="sujato m-text">third absorption …</span><br />
</p>
<p id="mn13c33-35p3">
<span class="pali m-text">yasmiṁ samaye, bhikkhave, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati, neva tasmiṁ samaye attabyābādhāyapi ceteti, na parabyābādhāyapi ceteti, na ubhayabyābādhāyapi ceteti;</span><br />
<span class="sujato m-text">fourth absorption. At that time a mendicant doesn’t intend to hurt themselves, hurt others, or hurt both;</span><br />
</p>
<p id="mn13c33-35p4">
<span class="pali m-text">abyābajjhaṁyeva tasmiṁ samaye vedanaṁ vedeti.</span><br />
<span class="sujato m-text">they feel only feelings that are not hurtful.</span><br />
</p>
<p id="mn13c33-35p5">
<span class="pali m-text">Abyābajjhaparamāhaṁ, bhikkhave, vedanānaṁ assādaṁ vadāmi.</span><br />
<span class="sujato m-text">Freedom from being hurt is the ultimate gratification of feelings, I say.</span><br />
</p>
<p id="mn13c36p1">
<span class="pali m-text">Ko ca, bhikkhave, vedanānaṁ ādīnavo?</span><br />
<span class="sujato m-text">And what is the drawback of feelings?</span><br />
</p>
<p id="mn13c36p2">
<span class="pali m-text">Yaṁ, bhikkhave, vedanā aniccā dukkhā vipariṇāmadhammā—ayaṁ vedanānaṁ ādīnavo.</span><br />
<span class="sujato m-text">That feelings are impermanent, suffering, and perishable: this is their drawback.</span><br />
</p>
<p id="mn13c37p1">
<span class="pali m-text">Kiñca, bhikkhave, vedanānaṁ nissaraṇaṁ?</span><br />
<span class="sujato m-text">And what is the escape from feelings?</span><br />
</p>
<p id="mn13c37p2">
<span class="pali m-text">Yo, bhikkhave, vedanāsu chandarāgavinayo, chandarāgappahānaṁ—idaṁ vedanānaṁ nissaraṇaṁ.</span><br />
<span class="sujato m-text">Removing and giving up desire and greed for feelings: this is the escape from feelings.</span><br />
</p>
<p id="mn13c38p1">
<span class="pali m-text">Ye hi keci, bhikkhave, samaṇā vā brāhmaṇā vā evaṁ vedanānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ nappajānanti, te vata sāmaṁ vā vedanaṁ parijānissanti, paraṁ vā tathattāya samādapessanti yathā paṭipanno vedanaṁ parijānissatīti—netaṁ ṭhānaṁ vijjati.</span><br />
<span class="sujato m-text">There are ascetics and brahmins who don’t truly understand feelings’ gratification, drawback, and escape in this way for what they are. It’s impossible for them to completely understand feelings themselves, or to instruct another so that, practicing accordingly, they will completely understand feelings.</span><br />
</p>
<p id="mn13c38p2">
<span class="pali m-text">Ye ca kho keci, bhikkhave, samaṇā vā brāhmaṇā vā evaṁ vedanānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ pajānanti te vata sāmaṁ vā vedanaṁ parijānissanti, paraṁ vā tathattāya samādapessanti yathā paṭipanno vedanaṁ parijānissatīti—ṭhānametaṁ vijjatī”ti.</span><br />
<span class="sujato m-text">There are ascetics and brahmins who do truly understand feelings’ gratification, drawback, and escape in this way for what they are. It is possible for them to completely understand feelings themselves, or to instruct another so that, practicing accordingly, they will completely understand feelings.”</span><br />
</p>
<p id="mn13c38p3">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn13c38p4">
<span class="pali m-text">Attamanā te bhikkhū bhagavato bhāsitaṁ abhinandunti.</span><br />
<span class="sujato m-text">Satisfied, the mendicants were happy with what the Buddha said.</span><br />
</p>
<p id="mn13c38p5">
<span class="pali m-text">Mahādukkhakkhandhasuttaṁ niṭṭhitaṁ tatiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0012.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0014.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>