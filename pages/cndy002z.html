<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cnd &raquo; Cūḷaniddesa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cndy002z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cūḷaniddesa" />
  <meta name="twitter:title" content="Cūḷaniddesa" />
  <meta property="og:url" content="https://theravadan.org/pages/cndy002z.html" />
  <meta property="og:description" content="Pārāyanavaggagāthā Pucchā 1. Ajitamāṇavapucchā “Kenassu nivuto loko, (iccāyasmā ajito) Kenassu nappakāsati; Kissābhilepanaṁ brūsi, Kiṁsu tassa mahabbhayaṁ”. “Avijjāya nivuto loko, (ajitāti bhagavā) Vevicchā pamādā nappakāsati; Jappābhilepanaṁ brūmi, Dukkhamassa mahabbhayaṁ”. “Savanti sabbadhi sotā, (iccāyasmā ajito) Sotānaṁ kiṁ nivāraṇaṁ; Sotānaṁ saṁvaraṁ brūhi, Kena sotā pidhiyyare”. “Yāni sotāni lokasmiṁ, (ajitāti …" />
  <meta name="twitter:description" content="Pārāyanavaggagāthā Pucchā 1. Ajitamāṇavapucchā “Kenassu nivuto loko, (iccāyasmā ajito) Kenassu nappakāsati; Kissābhilepanaṁ brūsi, Kiṁsu tassa mahabbhayaṁ”. “Avijjāya nivuto loko, (ajitāti bhagavā) Vevicchā pamādā nappakāsati; Jappābhilepanaṁ brūmi, Dukkhamassa mahabbhayaṁ”. “Savanti sabbadhi sotā, (iccāyasmā ajito) Sotānaṁ kiṁ nivāraṇaṁ; Sotānaṁ saṁvaraṁ brūhi, Kena sotā pidhiyyare”. “Yāni sotāni lokasmiṁ, (ajitāti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-cnd-index.html">cnd</a> &raquo;
          </span>
          Cūḷaniddesa
        </h1>
<!-- content -->
<section id="parayanavaggagatha">
<h2><a href="#parayanavaggagatha">Pārāyanavaggagāthā</a></h2>
<section id="puccha">
<h3><a href="#puccha">Pucchā</a></h3>
<section id="ajitamanavapuccha">
<h4><a href="#ajitamanavapuccha">1. Ajitamāṇavapucchā</a></h4>
<p id="cnd2c1p1">
<span class="m-text m-primary">“Kenassu nivuto loko,</span><br />
</p>
<p id="cnd2c1p2">
<span class="m-text m-primary">(iccāyasmā ajito)</span><br />
</p>
<p id="cnd2c1p3">
<span class="m-text m-primary">Kenassu nappakāsati;</span><br />
</p>
<p id="cnd2c1p4">
<span class="m-text m-primary">Kissābhilepanaṁ brūsi,</span><br />
</p>
<p id="cnd2c1p5">
<span class="m-text m-primary">Kiṁsu tassa mahabbhayaṁ”.</span><br />
</p>
<p id="cnd2c2p1">
<span class="m-text m-primary">“Avijjāya nivuto loko,</span><br />
</p>
<p id="cnd2c2p2">
<span class="m-text m-primary">(ajitāti bhagavā)</span><br />
</p>
<p id="cnd2c2p3">
<span class="m-text m-primary">Vevicchā pamādā nappakāsati;</span><br />
</p>
<p id="cnd2c2p4">
<span class="m-text m-primary">Jappābhilepanaṁ brūmi,</span><br />
</p>
<p id="cnd2c2p5">
<span class="m-text m-primary">Dukkhamassa mahabbhayaṁ”.</span><br />
</p>
<p id="cnd2c3p1">
<span class="m-text m-primary">“Savanti sabbadhi sotā,</span><br />
</p>
<p id="cnd2c3p2">
<span class="m-text m-primary">(iccāyasmā ajito)</span><br />
</p>
<p id="cnd2c3p3">
<span class="m-text m-primary">Sotānaṁ kiṁ nivāraṇaṁ;</span><br />
</p>
<p id="cnd2c3p4">
<span class="m-text m-primary">Sotānaṁ saṁvaraṁ brūhi,</span><br />
</p>
<p id="cnd2c3p5">
<span class="m-text m-primary">Kena sotā pidhiyyare”.</span><br />
</p>
<p id="cnd2c4p1">
<span class="m-text m-primary">“Yāni sotāni lokasmiṁ,</span><br />
</p>
<p id="cnd2c4p2">
<span class="m-text m-primary">(ajitāti bhagavā)</span><br />
</p>
<p id="cnd2c4p3">
<span class="m-text m-primary">Sati tesaṁ nivāraṇaṁ;</span><br />
</p>
<p id="cnd2c4p4">
<span class="m-text m-primary">Sotānaṁ saṁvaraṁ brūmi,</span><br />
</p>
<p id="cnd2c4p5">
<span class="m-text m-primary">Paññāyete pidhiyyare”.</span><br />
</p>
<p id="cnd2c5p1">
<span class="m-text m-primary">“Paññā ceva sati cāpi,</span><br />
</p>
<p id="cnd2c5p2">
<span class="m-text m-primary">(iccāyasmā ajito)</span><br />
</p>
<p id="cnd2c5p3">
<span class="m-text m-primary">Nāmarūpañca mārisa;</span><br />
</p>
<p id="cnd2c5p4">
<span class="m-text m-primary">Etaṁ me puṭṭho pabrūhi,</span><br />
</p>
<p id="cnd2c5p5">
<span class="m-text m-primary">Katthetaṁ uparujjhati”.</span><br />
</p>
<p id="cnd2c6p1">
<span class="m-text m-primary">“Yametaṁ pañhaṁ apucchi,</span><br />
</p>
<p id="cnd2c6p2">
<span class="m-text m-primary">ajita taṁ vadāmi te;</span><br />
</p>
<p id="cnd2c6p3">
<span class="m-text m-primary">Yattha nāmañca rūpañca,</span><br />
</p>
<p id="cnd2c6p4">
<span class="m-text m-primary">asesaṁ uparujjhati;</span><br />
</p>
<p id="cnd2c6p5">
<span class="m-text m-primary">Viññāṇassa nirodhena,</span><br />
</p>
<p id="cnd2c6p6">
<span class="m-text m-primary">etthetaṁ uparujjhati”.</span><br />
</p>
<p id="cnd2c7p1">
<span class="m-text m-primary">“Ye ca saṅkhātadhammāse,</span><br />
</p>
<p id="cnd2c7p2">
<span class="m-text m-primary">ye ca sekhā puthū idha;</span><br />
</p>
<p id="cnd2c7p3">
<span class="m-text m-primary">Tesaṁ me nipako iriyaṁ,</span><br />
</p>
<p id="cnd2c7p4">
<span class="m-text m-primary">puṭṭho pabrūhi mārisa”.</span><br />
</p>
<p id="cnd2c8p1">
<span class="m-text m-primary">“Kāmesu nābhigijjheyya,</span><br />
</p>
<p id="cnd2c8p2">
<span class="m-text m-primary">Manasānāvilo siyā;</span><br />
</p>
<p id="cnd2c8p3">
<span class="m-text m-primary">Kusalo sabbadhammānaṁ,</span><br />
</p>
<p id="cnd2c8p4">
<span class="m-text m-primary">Sato bhikkhu paribbaje”ti.</span><br />
</p>
<p id="cnd2c8p5">
<span class="m-text m-primary">Ajitamāṇavapucchā paṭhamā.</span><br />
</p>
<p id="cnd2c9p0">
<span class="m-text m-primary">2. Tissametteyyamāṇavapucchā</span><br />
</p>
<p id="cnd2c9p1">
<span class="m-text m-primary">“Kodha santusito loke,</span><br />
</p>
<p id="cnd2c9p2">
<span class="m-text m-primary">(iccāyasmā tissametteyyo)</span><br />
</p>
<p id="cnd2c9p3">
<span class="m-text m-primary">Kassa no santi iñjitā;</span><br />
</p>
<p id="cnd2c9p4">
<span class="m-text m-primary">Ko ubhantamabhiññāya,</span><br />
</p>
<p id="cnd2c9p5">
<span class="m-text m-primary">Majjhe mantā na lippati;</span><br />
</p>
<p id="cnd2c9p6">
<span class="m-text m-primary">Kaṁ brūsi mahāpurisoti,</span><br />
</p>
<p id="cnd2c9p7">
<span class="m-text m-primary">Ko idha sibbinimaccagā”.</span><br />
</p>
<p id="cnd2c10p1">
<span class="m-text m-primary">“Kāmesu brahmacariyavā,</span><br />
</p>
<p id="cnd2c10p2">
<span class="m-text m-primary">(metteyyāti bhagavā)</span><br />
</p>
<p id="cnd2c10p3">
<span class="m-text m-primary">Vītataṇho sadā sato;</span><br />
</p>
<p id="cnd2c10p4">
<span class="m-text m-primary">Saṅkhāya nibbuto bhikkhu,</span><br />
</p>
<p id="cnd2c10p5">
<span class="m-text m-primary">Tassa no santi iñjitā.</span><br />
</p>
<p id="cnd2c11p1">
<span class="m-text m-primary">So ubhantamabhiññāya,</span><br />
</p>
<p id="cnd2c11p2">
<span class="m-text m-primary">Majjhe mantā na lippati;</span><br />
</p>
<p id="cnd2c11p3">
<span class="m-text m-primary">Taṁ brūmi mahāpurisoti,</span><br />
</p>
<p id="cnd2c11p4">
<span class="m-text m-primary">So idha sibbinimaccagā”ti.</span><br />
</p>
<p id="cnd2c11p5">
<span class="m-text m-primary">Tissametteyyamāṇavapucchā dutiyā.</span><br />
</p>
<p id="cnd2c12p0">
<span class="m-text m-primary">3. Puṇṇakamāṇavapucchā</span><br />
</p>
<p id="cnd2c12p1">
<span class="m-text m-primary">“Anejaṁ mūladassāviṁ,</span><br />
</p>
<p id="cnd2c12p2">
<span class="m-text m-primary">(iccāyasmā puṇṇako)</span><br />
</p>
<p id="cnd2c12p3">
<span class="m-text m-primary">Atthi pañhena āgamaṁ;</span><br />
</p>
<p id="cnd2c12p4">
<span class="m-text m-primary">Kiṁ nissitā isayo manujā,</span><br />
</p>
<p id="cnd2c12p5">
<span class="m-text m-primary">Khattiyā brāhmaṇā devatānaṁ;</span><br />
</p>
<p id="cnd2c12p6">
<span class="m-text m-primary">Yaññamakappayiṁsu puthūdha loke,</span><br />
</p>
<p id="cnd2c12p7">
<span class="m-text m-primary">Pucchāmi taṁ bhagavā brūhi metaṁ”.</span><br />
</p>
<p id="cnd2c13p1">
<span class="m-text m-primary">“Ye kecime isayo manujā,</span><br />
</p>
<p id="cnd2c13p2">
<span class="m-text m-primary">(puṇṇakāti bhagavā)</span><br />
</p>
<p id="cnd2c13p3">
<span class="m-text m-primary">Khattiyā brāhmaṇā devatānaṁ;</span><br />
</p>
<p id="cnd2c13p4">
<span class="m-text m-primary">Yaññamakappayiṁsu puthūdha loke,</span><br />
</p>
<p id="cnd2c13p5">
<span class="m-text m-primary">Āsīsamānā puṇṇaka itthattaṁ;</span><br />
</p>
<p id="cnd2c13p6">
<span class="m-text m-primary">Jaraṁ sitā yaññamakappayiṁsu”.</span><br />
</p>
<p id="cnd2c14p1">
<span class="m-text m-primary">“Ye kecime isayo manujā,</span><br />
</p>
<p id="cnd2c14p2">
<span class="m-text m-primary">(iccāyasmā puṇṇako)</span><br />
</p>
<p id="cnd2c14p3">
<span class="m-text m-primary">Khattiyā brāhmaṇā devatānaṁ;</span><br />
</p>
<p id="cnd2c14p4">
<span class="m-text m-primary">Yaññamakappayiṁsu puthūdha loke,</span><br />
</p>
<p id="cnd2c14p5">
<span class="m-text m-primary">Kaccisu te bhagavā yaññapathe appamattā;</span><br />
</p>
<p id="cnd2c14p6">
<span class="m-text m-primary">Atāruṁ jātiñca jarañca mārisa,</span><br />
</p>
<p id="cnd2c14p7">
<span class="m-text m-primary">Pucchāmi taṁ bhagavā brūhi metaṁ”.</span><br />
</p>
<p id="cnd2c15p1">
<span class="m-text m-primary">“Āsīsanti thomayanti abhijappanti juhanti,</span><br />
</p>
<p id="cnd2c15p2">
<span class="m-text m-primary">(puṇṇakāti bhagavā)</span><br />
</p>
<p id="cnd2c15p3">
<span class="m-text m-primary">Kāmābhijappanti paṭicca lābhaṁ;</span><br />
</p>
<p id="cnd2c15p4">
<span class="m-text m-primary">Te yājayogā bhavarāgarattā,</span><br />
</p>
<p id="cnd2c15p5">
<span class="m-text m-primary">Nātariṁsu jātijaranti brūmi”.</span><br />
</p>
<p id="cnd2c16p1">
<span class="m-text m-primary">“Te ce nātariṁsu yājayogā,</span><br />
</p>
<p id="cnd2c16p2">
<span class="m-text m-primary">(iccāyasmā puṇṇako)</span><br />
</p>
<p id="cnd2c16p3">
<span class="m-text m-primary">Yaññehi jātiñca jarañca mārisa;</span><br />
</p>
<p id="cnd2c16p4">
<span class="m-text m-primary">Atha ko carahi devamanussaloke,</span><br />
</p>
<p id="cnd2c16p5">
<span class="m-text m-primary">Atāri jātiñca jarañca mārisa;</span><br />
</p>
<p id="cnd2c16p6">
<span class="m-text m-primary">Pucchāmi taṁ bhagavā brūhi metaṁ”.</span><br />
</p>
<p id="cnd2c17p1">
<span class="m-text m-primary">“Saṅkhāya lokasmi paroparāni,</span><br />
</p>
<p id="cnd2c17p2">
<span class="m-text m-primary">(puṇṇakāti bhagavā)</span><br />
</p>
<p id="cnd2c17p3">
<span class="m-text m-primary">Yassiñjitaṁ natthi kuhiñci loke;</span><br />
</p>
<p id="cnd2c17p4">
<span class="m-text m-primary">Santo vidhūmo anīgho nirāso,</span><br />
</p>
<p id="cnd2c17p5">
<span class="m-text m-primary">Atāri so jātijaranti brūmī”ti.</span><br />
</p>
<p id="cnd2c17p6">
<span class="m-text m-primary">Puṇṇakamāṇavapucchā tatiyā.</span><br />
</p>
<p id="cnd2c18p0">
<span class="m-text m-primary">4. Mettagūmāṇavapucchā</span><br />
</p>
<p id="cnd2c18p1">
<span class="m-text m-primary">“Pucchāmi taṁ bhagavā brūhi metaṁ,</span><br />
</p>
<p id="cnd2c18p2">
<span class="m-text m-primary">(iccāyasmā mettagū)</span><br />
</p>
<p id="cnd2c18p3">
<span class="m-text m-primary">Maññāmi taṁ vedaguṁ bhāvitattaṁ;</span><br />
</p>
<p id="cnd2c18p4">
<span class="m-text m-primary">Kuto nu dukkhā samudāgatā ime,</span><br />
</p>
<p id="cnd2c18p5">
<span class="m-text m-primary">Ye keci lokasmimanekarūpā”.</span><br />
</p>
<p id="cnd2c19p1">
<span class="m-text m-primary">“Dukkhassa ve maṁ pabhavaṁ apucchasi,</span><br />
</p>
<p id="cnd2c19p2">
<span class="m-text m-primary">(mettagūti bhagavā)</span><br />
</p>
<p id="cnd2c19p3">
<span class="m-text m-primary">Taṁ te pavakkhāmi yathā pajānaṁ;</span><br />
</p>
<p id="cnd2c19p4">
<span class="m-text m-primary">Upadhinidānā pabhavanti dukkhā,</span><br />
</p>
<p id="cnd2c19p5">
<span class="m-text m-primary">Ye keci lokasmimanekarūpā.</span><br />
</p>
<p id="cnd2c20p1">
<span class="m-text m-primary">Yo ve avidvā upadhiṁ karoti,</span><br />
</p>
<p id="cnd2c20p2">
<span class="m-text m-primary">Punappunaṁ dukkhamupeti mando;</span><br />
</p>
<p id="cnd2c20p3">
<span class="m-text m-primary">Tasmā pajānaṁ upadhiṁ na kayirā,</span><br />
</p>
<p id="cnd2c20p4">
<span class="m-text m-primary">Dukkhassa jātippabhavānupassī”.</span><br />
</p>
<p id="cnd2c21p1">
<span class="m-text m-primary">“Yaṁ taṁ apucchimha akittayī no,</span><br />
</p>
<p id="cnd2c21p2">
<span class="m-text m-primary">Aññaṁ taṁ pucchāma tadiṅgha brūhi;</span><br />
</p>
<p id="cnd2c21p3">
<span class="m-text m-primary">‘Kathaṁ nu dhīrā vitaranti oghaṁ,</span><br />
</p>
<p id="cnd2c21p4">
<span class="m-text m-primary">Jātiṁ jaraṁ sokapariddavañca’;</span><br />
</p>
<p id="cnd2c21p5">
<span class="m-text m-primary">Taṁ me muni sādhu viyākarohi,</span><br />
</p>
<p id="cnd2c21p6">
<span class="m-text m-primary">Tathā hi te vidito esa dhammo”.</span><br />
</p>
<p id="cnd2c22p1">
<span class="m-text m-primary">“Kittayissāmi te dhammaṁ,</span><br />
</p>
<p id="cnd2c22p2">
<span class="m-text m-primary">(mettagūti bhagavā)</span><br />
</p>
<p id="cnd2c22p3">
<span class="m-text m-primary">Diṭṭhe dhamme anītihaṁ;</span><br />
</p>
<p id="cnd2c22p4">
<span class="m-text m-primary">Yaṁ viditvā sato caraṁ,</span><br />
</p>
<p id="cnd2c22p5">
<span class="m-text m-primary">Tare loke visattikaṁ”.</span><br />
</p>
<p id="cnd2c23p1">
<span class="m-text m-primary">“Tañcāhaṁ abhinandāmi,</span><br />
</p>
<p id="cnd2c23p2">
<span class="m-text m-primary">mahesi dhammamuttamaṁ;</span><br />
</p>
<p id="cnd2c23p3">
<span class="m-text m-primary">Yaṁ viditvā sato caraṁ,</span><br />
</p>
<p id="cnd2c23p4">
<span class="m-text m-primary">tare loke visattikaṁ”.</span><br />
</p>
<p id="cnd2c24p1">
<span class="m-text m-primary">“Yaṁ kiñci sampajānāsi,</span><br />
</p>
<p id="cnd2c24p2">
<span class="m-text m-primary">(mettagūti bhagavā)</span><br />
</p>
<p id="cnd2c24p3">
<span class="m-text m-primary">Uddhaṁ adho tiriyañcāpi majjhe;</span><br />
</p>
<p id="cnd2c24p4">
<span class="m-text m-primary">Etesu nandiñca nivesanañca,</span><br />
</p>
<p id="cnd2c24p5">
<span class="m-text m-primary">Panujja viññāṇaṁ bhave na tiṭṭhe.</span><br />
</p>
<p id="cnd2c25p1">
<span class="m-text m-primary">Evaṁvihārī sato appamatto,</span><br />
</p>
<p id="cnd2c25p2">
<span class="m-text m-primary">Bhikkhu caraṁ hitvā mamāyitāni;</span><br />
</p>
<p id="cnd2c25p3">
<span class="m-text m-primary">Jātiṁ jaraṁ sokapariddavañca,</span><br />
</p>
<p id="cnd2c25p4">
<span class="m-text m-primary">Idheva vidvā pajaheyya dukkhaṁ”.</span><br />
</p>
<p id="cnd2c26p1">
<span class="m-text m-primary">“Etābhinandāmi vaco mahesino,</span><br />
</p>
<p id="cnd2c26p2">
<span class="m-text m-primary">Sukittitaṁ gotamanūpadhīkaṁ;</span><br />
</p>
<p id="cnd2c26p3">
<span class="m-text m-primary">Addhā hi bhagavā pahāsi dukkhaṁ,</span><br />
</p>
<p id="cnd2c26p4">
<span class="m-text m-primary">Tathā hi te vidito esa dhammo.</span><br />
</p>
<p id="cnd2c27p1">
<span class="m-text m-primary">Te cāpi nūnappajaheyyu dukkhaṁ,</span><br />
</p>
<p id="cnd2c27p2">
<span class="m-text m-primary">Ye tvaṁ muni aṭṭhitaṁ ovadeyya;</span><br />
</p>
<p id="cnd2c27p3">
<span class="m-text m-primary">Taṁ taṁ namassāmi samecca nāga,</span><br />
</p>
<p id="cnd2c27p4">
<span class="m-text m-primary">Appeva maṁ bhagavā aṭṭhitaṁ ovadeyya”.</span><br />
</p>
<p id="cnd2c28p1">
<span class="m-text m-primary">“Yaṁ brāhmaṇaṁ vedagumābhijaññā,</span><br />
</p>
<p id="cnd2c28p2">
<span class="m-text m-primary">Akiñcanaṁ kāmabhave asattaṁ;</span><br />
</p>
<p id="cnd2c28p3">
<span class="m-text m-primary">Addhā hi so oghamimaṁ atāri,</span><br />
</p>
<p id="cnd2c28p4">
<span class="m-text m-primary">Tiṇṇo ca pāraṁ akhilo akaṅkho.</span><br />
</p>
<p id="cnd2c29p1">
<span class="m-text m-primary">Vidvā ca yo vedagū naro idha,</span><br />
</p>
<p id="cnd2c29p2">
<span class="m-text m-primary">Bhavābhave saṅgamimaṁ visajja;</span><br />
</p>
<p id="cnd2c29p3">
<span class="m-text m-primary">So vītataṇho anīgho nirāso,</span><br />
</p>
<p id="cnd2c29p4">
<span class="m-text m-primary">Atāri so jātijaranti brūmī”ti.</span><br />
</p>
<p id="cnd2c29p5">
<span class="m-text m-primary">Mettagūmāṇavapucchā catutthī.</span><br />
</p>
<p id="cnd2c30p0">
<span class="m-text m-primary">5. Dhotakamāṇavapucchā</span><br />
</p>
<p id="cnd2c30p1">
<span class="m-text m-primary">“Pucchāmi taṁ bhagavā brūhi metaṁ,</span><br />
</p>
<p id="cnd2c30p2">
<span class="m-text m-primary">(iccāyasmā dhotako)</span><br />
</p>
<p id="cnd2c30p3">
<span class="m-text m-primary">Vācābhikaṅkhāmi mahesi tuyhaṁ;</span><br />
</p>
<p id="cnd2c30p4">
<span class="m-text m-primary">Tava sutvāna nigghosaṁ,</span><br />
</p>
<p id="cnd2c30p5">
<span class="m-text m-primary">Sikkhe nibbānamattano”.</span><br />
</p>
<p id="cnd2c31p1">
<span class="m-text m-primary">“Tenahātappaṁ karohi,</span><br />
</p>
<p id="cnd2c31p2">
<span class="m-text m-primary">(dhotakāti bhagavā)</span><br />
</p>
<p id="cnd2c31p3">
<span class="m-text m-primary">Idheva nipako sato;</span><br />
</p>
<p id="cnd2c31p4">
<span class="m-text m-primary">Ito sutvāna nigghosaṁ,</span><br />
</p>
<p id="cnd2c31p5">
<span class="m-text m-primary">Sikkhe nibbānamattano”.</span><br />
</p>
<p id="cnd2c32p1">
<span class="m-text m-primary">“Passāmahaṁ devamanussaloke,</span><br />
</p>
<p id="cnd2c32p2">
<span class="m-text m-primary">Akiñcanaṁ brāhmaṇamiriyamānaṁ;</span><br />
</p>
<p id="cnd2c32p3">
<span class="m-text m-primary">Taṁ taṁ namassāmi samantacakkhu,</span><br />
</p>
<p id="cnd2c32p4">
<span class="m-text m-primary">Pamuñca maṁ sakka kathaṅkathāhi”.</span><br />
</p>
<p id="cnd2c33p1">
<span class="m-text m-primary">“Nāhaṁ sahissāmi pamocanāya,</span><br />
</p>
<p id="cnd2c33p2">
<span class="m-text m-primary">Kathaṅkathiṁ dhotaka kañci loke;</span><br />
</p>
<p id="cnd2c33p3">
<span class="m-text m-primary">Dhammañca seṭṭhaṁ abhijānamāno,</span><br />
</p>
<p id="cnd2c33p4">
<span class="m-text m-primary">Evaṁ tuvaṁ oghamimaṁ taresi”.</span><br />
</p>
<p id="cnd2c34p1">
<span class="m-text m-primary">“Anusāsa brahme karuṇāyamāno,</span><br />
</p>
<p id="cnd2c34p2">
<span class="m-text m-primary">Vivekadhammaṁ yamahaṁ vijaññaṁ;</span><br />
</p>
<p id="cnd2c34p3">
<span class="m-text m-primary">Yathāhaṁ ākāsova abyāpajjamāno,</span><br />
</p>
<p id="cnd2c34p4">
<span class="m-text m-primary">Idheva santo asito careyyaṁ”.</span><br />
</p>
<p id="cnd2c35p1">
<span class="m-text m-primary">“Kittayissāmi te santiṁ,</span><br />
</p>
<p id="cnd2c35p2">
<span class="m-text m-primary">(dhotakāti bhagavā)</span><br />
</p>
<p id="cnd2c35p3">
<span class="m-text m-primary">Diṭṭhe dhamme anītihaṁ;</span><br />
</p>
<p id="cnd2c35p4">
<span class="m-text m-primary">Yaṁ viditvā sato caraṁ,</span><br />
</p>
<p id="cnd2c35p5">
<span class="m-text m-primary">Tare loke visattikaṁ”.</span><br />
</p>
<p id="cnd2c36p1">
<span class="m-text m-primary">“Tañcāhaṁ abhinandāmi,</span><br />
</p>
<p id="cnd2c36p2">
<span class="m-text m-primary">mahesi santimuttamaṁ;</span><br />
</p>
<p id="cnd2c36p3">
<span class="m-text m-primary">Yaṁ viditvā sato caraṁ,</span><br />
</p>
<p id="cnd2c36p4">
<span class="m-text m-primary">tare loke visattikaṁ”.</span><br />
</p>
<p id="cnd2c37p1">
<span class="m-text m-primary">“Yaṁ kiñci sampajānāsi,</span><br />
</p>
<p id="cnd2c37p2">
<span class="m-text m-primary">(dhotakāti bhagavā)</span><br />
</p>
<p id="cnd2c37p3">
<span class="m-text m-primary">Uddhaṁ adho tiriyañcāpi majjhe;</span><br />
</p>
<p id="cnd2c37p4">
<span class="m-text m-primary">Etaṁ viditvā saṅgoti loke,</span><br />
</p>
<p id="cnd2c37p5">
<span class="m-text m-primary">Bhavābhavāya mākāsi taṇhan”ti.</span><br />
</p>
<p id="cnd2c37p6">
<span class="m-text m-primary">Dhotakamāṇavapucchā pañcamī.</span><br />
</p>
<p id="cnd2c38p0">
<span class="m-text m-primary">6. Upasīvamāṇavapucchā</span><br />
</p>
<p id="cnd2c38p1">
<span class="m-text m-primary">“Eko ahaṁ sakka mahantamoghaṁ,</span><br />
</p>
<p id="cnd2c38p2">
<span class="m-text m-primary">(iccāyasmā upasīvo)</span><br />
</p>
<p id="cnd2c38p3">
<span class="m-text m-primary">Anissito no visahāmi tārituṁ;</span><br />
</p>
<p id="cnd2c38p4">
<span class="m-text m-primary">Ārammaṇaṁ brūhi samantacakkhu,</span><br />
</p>
<p id="cnd2c38p5">
<span class="m-text m-primary">Yaṁ nissito oghamimaṁ tareyyaṁ”.</span><br />
</p>
<p id="cnd2c39p1">
<span class="m-text m-primary">“Ākiñcaññaṁ pekkhamāno satimā,</span><br />
</p>
<p id="cnd2c39p2">
<span class="m-text m-primary">(upasīvāti bhagavā)</span><br />
</p>
<p id="cnd2c39p3">
<span class="m-text m-primary">Natthīti nissāya tarassu oghaṁ;</span><br />
</p>
<p id="cnd2c39p4">
<span class="m-text m-primary">Kāme pahāya virato kathāhi,</span><br />
</p>
<p id="cnd2c39p5">
<span class="m-text m-primary">Taṇhakkhayaṁ nattamahābhipassa”.</span><br />
</p>
<p id="cnd2c40p1">
<span class="m-text m-primary">“Sabbesu kāmesu yo vītarāgo,</span><br />
</p>
<p id="cnd2c40p2">
<span class="m-text m-primary">(iccāyasmā upasīvo)</span><br />
</p>
<p id="cnd2c40p3">
<span class="m-text m-primary">Ākiñcaññaṁ nissito hitvā maññaṁ;</span><br />
</p>
<p id="cnd2c40p4">
<span class="m-text m-primary">Saññāvimokkhe paramedhimutto,</span><br />
</p>
<p id="cnd2c40p5">
<span class="m-text m-primary">Tiṭṭhe nu so tattha anānuyāyī”.</span><br />
</p>
<p id="cnd2c41p1">
<span class="m-text m-primary">“Sabbesu kāmesu yo vītarāgo,</span><br />
</p>
<p id="cnd2c41p2">
<span class="m-text m-primary">(upasīvāti bhagavā)</span><br />
</p>
<p id="cnd2c41p3">
<span class="m-text m-primary">Ākiñcaññaṁ nissito hitvā maññaṁ;</span><br />
</p>
<p id="cnd2c41p4">
<span class="m-text m-primary">Saññāvimokkhe paramedhimutto,</span><br />
</p>
<p id="cnd2c41p5">
<span class="m-text m-primary">Tiṭṭheyya so tattha anānuyāyī”.</span><br />
</p>
<p id="cnd2c42p1">
<span class="m-text m-primary">“Tiṭṭhe ce so tattha anānuyāyī,</span><br />
</p>
<p id="cnd2c42p2">
<span class="m-text m-primary">Pūgampi vassānaṁ samantacakkhu;</span><br />
</p>
<p id="cnd2c42p3">
<span class="m-text m-primary">Tattheva so sītisiyā vimutto,</span><br />
</p>
<p id="cnd2c42p4">
<span class="m-text m-primary">Cavetha viññāṇaṁ tathāvidhassa”.</span><br />
</p>
<p id="cnd2c43p1">
<span class="m-text m-primary">“Acci yathā vātavegena khittā,</span><br />
</p>
<p id="cnd2c43p2">
<span class="m-text m-primary">(upasīvāti bhagavā)</span><br />
</p>
<p id="cnd2c43p3">
<span class="m-text m-primary">Atthaṁ paleti na upeti saṅkhaṁ;</span><br />
</p>
<p id="cnd2c43p4">
<span class="m-text m-primary">Evaṁ munī nāmakāyā vimutto,</span><br />
</p>
<p id="cnd2c43p5">
<span class="m-text m-primary">Atthaṁ paleti na upeti saṅkhaṁ”.</span><br />
</p>
<p id="cnd2c44p1">
<span class="m-text m-primary">“Atthaṅgato so uda vā so natthi,</span><br />
</p>
<p id="cnd2c44p2">
<span class="m-text m-primary">Udāhu ve sassatiyā arogo;</span><br />
</p>
<p id="cnd2c44p3">
<span class="m-text m-primary">Taṁ me munī sādhu viyākarohi,</span><br />
</p>
<p id="cnd2c44p4">
<span class="m-text m-primary">Tathā hi te vidito esa dhammo”.</span><br />
</p>
<p id="cnd2c45p1">
<span class="m-text m-primary">“Atthaṅgatassa na pamāṇamatthi,</span><br />
</p>
<p id="cnd2c45p2">
<span class="m-text m-primary">(upasīvāti bhagavā)</span><br />
</p>
<p id="cnd2c45p3">
<span class="m-text m-primary">Yena naṁ vajjuṁ taṁ tassa natthi;</span><br />
</p>
<p id="cnd2c45p4">
<span class="m-text m-primary">Sabbesu dhammesu samūhatesu,</span><br />
</p>
<p id="cnd2c45p5">
<span class="m-text m-primary">Samūhatā vādapathāpi sabbe”ti.</span><br />
</p>
<p id="cnd2c45p6">
<span class="m-text m-primary">Upasīvamāṇavapucchā chaṭṭhī.</span><br />
</p>
<p id="cnd2c46p0">
<span class="m-text m-primary">7. Nandamāṇavapucchā</span><br />
</p>
<p id="cnd2c46p1">
<span class="m-text m-primary">“Santi loke munayo,</span><br />
</p>
<p id="cnd2c46p2">
<span class="m-text m-primary">(iccāyasmā nando)</span><br />
</p>
<p id="cnd2c46p3">
<span class="m-text m-primary">Janā vadanti tayidaṁ kathaṁsu;</span><br />
</p>
<p id="cnd2c46p4">
<span class="m-text m-primary">Ñāṇūpapannaṁ muni no vadanti,</span><br />
</p>
<p id="cnd2c46p5">
<span class="m-text m-primary">Udāhu ve jīvitenūpapannaṁ”.</span><br />
</p>
<p id="cnd2c47p1">
<span class="m-text m-primary">“Na diṭṭhiyā na sutiyā na ñāṇena,</span><br />
</p>
<p id="cnd2c47p2">
<span class="m-text m-primary">Munīdha nanda kusalā vadanti;</span><br />
</p>
<p id="cnd2c47p3">
<span class="m-text m-primary">Visenikatvā anīghā nirāsā,</span><br />
</p>
<p id="cnd2c47p4">
<span class="m-text m-primary">Caranti ye te munayoti brūmi”.</span><br />
</p>
<p id="cnd2c48p1">
<span class="m-text m-primary">“Ye kecime samaṇabrāhmaṇāse,</span><br />
</p>
<p id="cnd2c48p2">
<span class="m-text m-primary">(iccāyasmā nando)</span><br />
</p>
<p id="cnd2c48p3">
<span class="m-text m-primary">Diṭṭhassutenāpi vadanti suddhiṁ;</span><br />
</p>
<p id="cnd2c48p4">
<span class="m-text m-primary">Sīlabbatenāpi vadanti suddhiṁ,</span><br />
</p>
<p id="cnd2c48p5">
<span class="m-text m-primary">Anekarūpena vadanti suddhiṁ;</span><br />
</p>
<p id="cnd2c48p6">
<span class="m-text m-primary">Kaccissu te bhagavā tattha yatā carantā,</span><br />
</p>
<p id="cnd2c48p7">
<span class="m-text m-primary">Atāru jātiñca jarañca mārisa;</span><br />
</p>
<p id="cnd2c48p8">
<span class="m-text m-primary">Pucchāmi taṁ bhagavā brūhi metaṁ”.</span><br />
</p>
<p id="cnd2c49p1">
<span class="m-text m-primary">“Ye kecime samaṇabrāhmaṇāse,</span><br />
</p>
<p id="cnd2c49p2">
<span class="m-text m-primary">(nandāti bhagavā)</span><br />
</p>
<p id="cnd2c49p3">
<span class="m-text m-primary">Diṭṭhassutenāpi vadanti suddhiṁ;</span><br />
</p>
<p id="cnd2c49p4">
<span class="m-text m-primary">Sīlabbatenāpi vadanti suddhiṁ,</span><br />
</p>
<p id="cnd2c49p5">
<span class="m-text m-primary">Anekarūpena vadanti suddhiṁ;</span><br />
</p>
<p id="cnd2c49p6">
<span class="m-text m-primary">Kiñcāpi te tattha yatā caranti,</span><br />
</p>
<p id="cnd2c49p7">
<span class="m-text m-primary">Nātariṁsu jātijaranti brūmi”.</span><br />
</p>
<p id="cnd2c50p1">
<span class="m-text m-primary">“Ye kecime samaṇabrāhmaṇāse,</span><br />
</p>
<p id="cnd2c50p2">
<span class="m-text m-primary">(iccāyasmā nando)</span><br />
</p>
<p id="cnd2c50p3">
<span class="m-text m-primary">Diṭṭhassutenāpi vadanti suddhiṁ;</span><br />
</p>
<p id="cnd2c50p4">
<span class="m-text m-primary">Sīlabbatenāpi vadanti suddhiṁ,</span><br />
</p>
<p id="cnd2c50p5">
<span class="m-text m-primary">Anekarūpena vadanti suddhiṁ;</span><br />
</p>
<p id="cnd2c50p6">
<span class="m-text m-primary">Te ce muni brūsi anoghatiṇṇe,</span><br />
</p>
<p id="cnd2c50p7">
<span class="m-text m-primary">Atha ko carahi devamanussaloke;</span><br />
</p>
<p id="cnd2c50p8">
<span class="m-text m-primary">Atāri jātiñca jarañca mārisa,</span><br />
</p>
<p id="cnd2c50p9">
<span class="m-text m-primary">Pucchāmi taṁ bhagavā brūhi metaṁ”.</span><br />
</p>
<p id="cnd2c51p1">
<span class="m-text m-primary">“Nāhaṁ sabbe samaṇabrāhmaṇāse,</span><br />
</p>
<p id="cnd2c51p2">
<span class="m-text m-primary">(nandāti bhagavā)</span><br />
</p>
<p id="cnd2c51p3">
<span class="m-text m-primary">Jātijarāya nivutāti brūmi;</span><br />
</p>
<p id="cnd2c51p4">
<span class="m-text m-primary">Ye sīdha diṭṭhaṁ va sutaṁ mutaṁ vā,</span><br />
</p>
<p id="cnd2c51p5">
<span class="m-text m-primary">Sīlabbataṁ vāpi pahāya sabbaṁ;</span><br />
</p>
<p id="cnd2c51p6">
<span class="m-text m-primary">Anekarūpampi pahāya sabbaṁ,</span><br />
</p>
<p id="cnd2c51p7">
<span class="m-text m-primary">Taṇhaṁ pariññāya anāsavāse;</span><br />
</p>
<p id="cnd2c51p8">
<span class="m-text m-primary">Te ve narā oghatiṇṇāti brūmi”.</span><br />
</p>
<p id="cnd2c52p1">
<span class="m-text m-primary">“Etābhinandāmi vaco mahesino,</span><br />
</p>
<p id="cnd2c52p2">
<span class="m-text m-primary">Sukittitaṁ gotamanūpadhīkaṁ;</span><br />
</p>
<p id="cnd2c52p3">
<span class="m-text m-primary">Ye sīdha diṭṭhaṁ va sutaṁ mutaṁ vā,</span><br />
</p>
<p id="cnd2c52p4">
<span class="m-text m-primary">Sīlabbataṁ vāpi pahāya sabbaṁ;</span><br />
</p>
<p id="cnd2c52p5">
<span class="m-text m-primary">Anekarūpampi pahāya sabbaṁ,</span><br />
</p>
<p id="cnd2c52p6">
<span class="m-text m-primary">Taṇhaṁ pariññāya anāsavāse;</span><br />
</p>
<p id="cnd2c52p7">
<span class="m-text m-primary">Ahampi te oghatiṇṇāti brūmī”ti.</span><br />
</p>
<p id="cnd2c52p8">
<span class="m-text m-primary">Nandamāṇavapucchā sattamā.</span><br />
</p>
<p id="cnd2c53p0">
<span class="m-text m-primary">8. Hemakamāṇavapucchā</span><br />
</p>
<p id="cnd2c53p1">
<span class="m-text m-primary">“Ye me pubbe viyākaṁsu,</span><br />
</p>
<p id="cnd2c53p2">
<span class="m-text m-primary">(iccāyasmā hemako)</span><br />
</p>
<p id="cnd2c53p3">
<span class="m-text m-primary">Huraṁ gotamasāsanā;</span><br />
</p>
<p id="cnd2c53p4">
<span class="m-text m-primary">Iccāsi iti bhavissati,</span><br />
</p>
<p id="cnd2c53p5">
<span class="m-text m-primary">Sabbaṁ taṁ itihītihaṁ;</span><br />
</p>
<p id="cnd2c53p6">
<span class="m-text m-primary">Sabbaṁ taṁ takkavaḍḍhanaṁ,</span><br />
</p>
<p id="cnd2c53p7">
<span class="m-text m-primary">Nāhaṁ tattha abhiramiṁ.</span><br />
</p>
<p id="cnd2c54p1">
<span class="m-text m-primary">Tvañca me dhammamakkhāhi,</span><br />
</p>
<p id="cnd2c54p2">
<span class="m-text m-primary">taṇhānigghātanaṁ muni;</span><br />
</p>
<p id="cnd2c54p3">
<span class="m-text m-primary">Yaṁ viditvā sato caraṁ,</span><br />
</p>
<p id="cnd2c54p4">
<span class="m-text m-primary">tare loke visattikaṁ”.</span><br />
</p>
<p id="cnd2c55p1">
<span class="m-text m-primary">“Idha diṭṭhasutamutaviññātesu,</span><br />
</p>
<p id="cnd2c55p2">
<span class="m-text m-primary">Piyarūpesu hemaka;</span><br />
</p>
<p id="cnd2c55p3">
<span class="m-text m-primary">Chandarāgavinodanaṁ,</span><br />
</p>
<p id="cnd2c55p4">
<span class="m-text m-primary">Nibbānapadamaccutaṁ.</span><br />
</p>
<p id="cnd2c56p1">
<span class="m-text m-primary">Etadaññāya ye satā,</span><br />
</p>
<p id="cnd2c56p2">
<span class="m-text m-primary">Diṭṭhadhammābhinibbutā;</span><br />
</p>
<p id="cnd2c56p3">
<span class="m-text m-primary">Upasantā ca te sadā,</span><br />
</p>
<p id="cnd2c56p4">
<span class="m-text m-primary">Tiṇṇā loke visattikan”ti.</span><br />
</p>
<p id="cnd2c56p5">
<span class="m-text m-primary">Hemakamāṇavapucchā aṭṭhamā.</span><br />
</p>
<p id="cnd2c57p0">
<span class="m-text m-primary">9. Todeyyamāṇavapucchā</span><br />
</p>
<p id="cnd2c57p1">
<span class="m-text m-primary">“Yasmiṁ kāmā na vasanti,</span><br />
</p>
<p id="cnd2c57p2">
<span class="m-text m-primary">(iccāyasmā todeyyo)</span><br />
</p>
<p id="cnd2c57p3">
<span class="m-text m-primary">Taṇhā yassa na vijjati;</span><br />
</p>
<p id="cnd2c57p4">
<span class="m-text m-primary">Kathaṅkathā ca yo tiṇṇo,</span><br />
</p>
<p id="cnd2c57p5">
<span class="m-text m-primary">Vimokkho tassa kīdiso”.</span><br />
</p>
<p id="cnd2c58p1">
<span class="m-text m-primary">“Yasmiṁ kāmā na vasanti,</span><br />
</p>
<p id="cnd2c58p2">
<span class="m-text m-primary">(todeyyāti bhagavā)</span><br />
</p>
<p id="cnd2c58p3">
<span class="m-text m-primary">Taṇhā yassa na vijjati;</span><br />
</p>
<p id="cnd2c58p4">
<span class="m-text m-primary">Kathaṅkathā ca yo tiṇṇo,</span><br />
</p>
<p id="cnd2c58p5">
<span class="m-text m-primary">Vimokkho tassa nāparo”.</span><br />
</p>
<p id="cnd2c59p1">
<span class="m-text m-primary">“Nirāsaso so uda āsasāno,</span><br />
</p>
<p id="cnd2c59p2">
<span class="m-text m-primary">Paññāṇavā so uda paññakappī;</span><br />
</p>
<p id="cnd2c59p3">
<span class="m-text m-primary">Muniṁ ahaṁ sakka yathā vijaññaṁ,</span><br />
</p>
<p id="cnd2c59p4">
<span class="m-text m-primary">Taṁ me viyācikkha samantacakkhu”.</span><br />
</p>
<p id="cnd2c60p1">
<span class="m-text m-primary">“Nirāsaso so na ca āsasāno,</span><br />
</p>
<p id="cnd2c60p2">
<span class="m-text m-primary">Paññāṇavā so na ca paññakappī;</span><br />
</p>
<p id="cnd2c60p3">
<span class="m-text m-primary">Evampi todeyya muniṁ vijāna,</span><br />
</p>
<p id="cnd2c60p4">
<span class="m-text m-primary">Akiñcanaṁ kāmabhave asattan”ti.</span><br />
</p>
<p id="cnd2c60p5">
<span class="m-text m-primary">Todeyyamāṇavapucchā navamā.</span><br />
</p>
<p id="cnd2c61p0">
<span class="m-text m-primary">10. Kappamāṇavapucchā</span><br />
</p>
<p id="cnd2c61p1">
<span class="m-text m-primary">“Majjhe sarasmiṁ tiṭṭhataṁ,</span><br />
</p>
<p id="cnd2c61p2">
<span class="m-text m-primary">(iccāyasmā kappo)</span><br />
</p>
<p id="cnd2c61p3">
<span class="m-text m-primary">Oghe jāte mahabbhaye;</span><br />
</p>
<p id="cnd2c61p4">
<span class="m-text m-primary">Jarāmaccuparetānaṁ,</span><br />
</p>
<p id="cnd2c61p5">
<span class="m-text m-primary">Dīpaṁ pabrūhi mārisa;</span><br />
</p>
<p id="cnd2c61p6">
<span class="m-text m-primary">Tvañca me dīpamakkhāhi,</span><br />
</p>
<p id="cnd2c61p7">
<span class="m-text m-primary">Yathāyidaṁ nāparaṁ siyā”.</span><br />
</p>
<p id="cnd2c62p1">
<span class="m-text m-primary">“Majjhe sarasmiṁ tiṭṭhataṁ,</span><br />
</p>
<p id="cnd2c62p2">
<span class="m-text m-primary">(kappāti bhagavā)</span><br />
</p>
<p id="cnd2c62p3">
<span class="m-text m-primary">Oghe jāte mahabbhaye;</span><br />
</p>
<p id="cnd2c62p4">
<span class="m-text m-primary">Jarāmaccuparetānaṁ,</span><br />
</p>
<p id="cnd2c62p5">
<span class="m-text m-primary">Dīpaṁ pabrūmi kappa te.</span><br />
</p>
<p id="cnd2c63p1">
<span class="m-text m-primary">Akiñcanaṁ anādānaṁ,</span><br />
</p>
<p id="cnd2c63p2">
<span class="m-text m-primary">etaṁ dīpaṁ anāparaṁ;</span><br />
</p>
<p id="cnd2c63p3">
<span class="m-text m-primary">Nibbānaṁ iti naṁ brūmi,</span><br />
</p>
<p id="cnd2c63p4">
<span class="m-text m-primary">jarāmaccuparikkhayaṁ.</span><br />
</p>
<p id="cnd2c64p1">
<span class="m-text m-primary">Etadaññāya ye satā,</span><br />
</p>
<p id="cnd2c64p2">
<span class="m-text m-primary">Diṭṭhadhammābhinibbutā;</span><br />
</p>
<p id="cnd2c64p3">
<span class="m-text m-primary">Na te māravasānugā,</span><br />
</p>
<p id="cnd2c64p4">
<span class="m-text m-primary">Na te mārassa paddhagū”ti.</span><br />
</p>
<p id="cnd2c64p5">
<span class="m-text m-primary">Kappamāṇavapucchā dasamā.</span><br />
</p>
<p id="cnd2c65p0">
<span class="m-text m-primary">11. Jatukaṇṇimāṇavapucchā</span><br />
</p>
<p id="cnd2c65p1">
<span class="m-text m-primary">“Sutvānahaṁ vīramakāmakāmiṁ,</span><br />
</p>
<p id="cnd2c65p2">
<span class="m-text m-primary">(iccāyasmā jatukaṇṇi)</span><br />
</p>
<p id="cnd2c65p3">
<span class="m-text m-primary">Oghātigaṁ puṭṭhumakāmamāgamaṁ;</span><br />
</p>
<p id="cnd2c65p4">
<span class="m-text m-primary">Santipadaṁ brūhi sahajanetta,</span><br />
</p>
<p id="cnd2c65p5">
<span class="m-text m-primary">Yathātacchaṁ bhagavā brūhi metaṁ.</span><br />
</p>
<p id="cnd2c66p1">
<span class="m-text m-primary">Bhagavā hi kāme abhibhuyya iriyati,</span><br />
</p>
<p id="cnd2c66p2">
<span class="m-text m-primary">Ādiccova pathaviṁ tejī tejasā;</span><br />
</p>
<p id="cnd2c66p3">
<span class="m-text m-primary">Parittapaññassa me bhūripañña,</span><br />
</p>
<p id="cnd2c66p4">
<span class="m-text m-primary">Ācikkha dhammaṁ yamahaṁ vijaññaṁ;</span><br />
</p>
<p id="cnd2c66p5">
<span class="m-text m-primary">Jātijarāya idha vippahānaṁ”.</span><br />
</p>
<p id="cnd2c67p1">
<span class="m-text m-primary">“Kāmesu vinaya gedhaṁ,</span><br />
</p>
<p id="cnd2c67p2">
<span class="m-text m-primary">(jatukaṇṇīti bhagavā)</span><br />
</p>
<p id="cnd2c67p3">
<span class="m-text m-primary">Nekkhammaṁ daṭṭhu khemato;</span><br />
</p>
<p id="cnd2c67p4">
<span class="m-text m-primary">Uggahitaṁ nirattaṁ vā,</span><br />
</p>
<p id="cnd2c67p5">
<span class="m-text m-primary">Mā te vijjittha kiñcanaṁ.</span><br />
</p>
<p id="cnd2c68p1">
<span class="m-text m-primary">Yaṁ pubbe taṁ visosehi,</span><br />
</p>
<p id="cnd2c68p2">
<span class="m-text m-primary">pacchā te māhu kiñcanaṁ;</span><br />
</p>
<p id="cnd2c68p3">
<span class="m-text m-primary">Majjhe ce no gahessasi,</span><br />
</p>
<p id="cnd2c68p4">
<span class="m-text m-primary">upasanto carissasi.</span><br />
</p>
<p id="cnd2c69p1">
<span class="m-text m-primary">Sabbaso nāmarūpasmiṁ,</span><br />
</p>
<p id="cnd2c69p2">
<span class="m-text m-primary">Vītagedhassa brāhmaṇa;</span><br />
</p>
<p id="cnd2c69p3">
<span class="m-text m-primary">Āsavāssa na vijjanti,</span><br />
</p>
<p id="cnd2c69p4">
<span class="m-text m-primary">Yehi maccuvasaṁ vaje”ti.</span><br />
</p>
<p id="cnd2c69p5">
<span class="m-text m-primary">Jatukaṇṇimāṇavapucchā ekādasamā.</span><br />
</p>
<p id="cnd2c70p0">
<span class="m-text m-primary">12. Bhadrāvudhamāṇavapucchā</span><br />
</p>
<p id="cnd2c70p1">
<span class="m-text m-primary">“Okañjahaṁ taṇhacchidaṁ anejaṁ,</span><br />
</p>
<p id="cnd2c70p2">
<span class="m-text m-primary">(iccāyasmā bhadrāvudho)</span><br />
</p>
<p id="cnd2c70p3">
<span class="m-text m-primary">Nandiñjahaṁ oghatiṇṇaṁ vimuttaṁ;</span><br />
</p>
<p id="cnd2c70p4">
<span class="m-text m-primary">Kappañjahaṁ abhiyāce sumedhaṁ,</span><br />
</p>
<p id="cnd2c70p5">
<span class="m-text m-primary">Sutvāna nāgassa apanamissanti ito.</span><br />
</p>
<p id="cnd2c71p1">
<span class="m-text m-primary">Nānājanā janapadehi saṅgatā,</span><br />
</p>
<p id="cnd2c71p2">
<span class="m-text m-primary">Tava vīra vākyaṁ abhikaṅkhamānā;</span><br />
</p>
<p id="cnd2c71p3">
<span class="m-text m-primary">Tesaṁ tuvaṁ sādhu viyākarohi,</span><br />
</p>
<p id="cnd2c71p4">
<span class="m-text m-primary">Tathā hi te vidito esa dhammo”.</span><br />
</p>
<p id="cnd2c72p1">
<span class="m-text m-primary">“Ādānataṇhaṁ vinayetha sabbaṁ,</span><br />
</p>
<p id="cnd2c72p2">
<span class="m-text m-primary">(bhadrāvudhāti bhagavā)</span><br />
</p>
<p id="cnd2c72p3">
<span class="m-text m-primary">Uddhaṁ adho tiriyañcāpi majjhe;</span><br />
</p>
<p id="cnd2c72p4">
<span class="m-text m-primary">Yaṁ yañhi lokasmimupādiyanti,</span><br />
</p>
<p id="cnd2c72p5">
<span class="m-text m-primary">Teneva māro anveti jantuṁ.</span><br />
</p>
<p id="cnd2c73p1">
<span class="m-text m-primary">Tasmā pajānaṁ na upādiyetha,</span><br />
</p>
<p id="cnd2c73p2">
<span class="m-text m-primary">Bhikkhu sato kiñcanaṁ sabbaloke;</span><br />
</p>
<p id="cnd2c73p3">
<span class="m-text m-primary">Ādānasatte iti pekkhamāno,</span><br />
</p>
<p id="cnd2c73p4">
<span class="m-text m-primary">Pajaṁ imaṁ maccudheyye visattan”ti.</span><br />
</p>
<p id="cnd2c73p5">
<span class="m-text m-primary">Bhadrāvudhamāṇavapucchā dvādasamā.</span><br />
</p>
<p id="cnd2c74p0">
<span class="m-text m-primary">13. Udayamāṇavapucchā</span><br />
</p>
<p id="cnd2c74p1">
<span class="m-text m-primary">“Jhāyiṁ virajamāsīnaṁ,</span><br />
</p>
<p id="cnd2c74p2">
<span class="m-text m-primary">(iccāyasmā udayo)</span><br />
</p>
<p id="cnd2c74p3">
<span class="m-text m-primary">Katakiccaṁ anāsavaṁ;</span><br />
</p>
<p id="cnd2c74p4">
<span class="m-text m-primary">Pāraguṁ sabbadhammānaṁ,</span><br />
</p>
<p id="cnd2c74p5">
<span class="m-text m-primary">Atthi pañhena āgamaṁ;</span><br />
</p>
<p id="cnd2c74p6">
<span class="m-text m-primary">Aññāvimokkhaṁ pabrūhi,</span><br />
</p>
<p id="cnd2c74p7">
<span class="m-text m-primary">Avijjāya pabhedanaṁ”.</span><br />
</p>
<p id="cnd2c75p1">
<span class="m-text m-primary">“Pahānaṁ kāmacchandānaṁ,</span><br />
</p>
<p id="cnd2c75p2">
<span class="m-text m-primary">(udayāti bhagavā)</span><br />
</p>
<p id="cnd2c75p3">
<span class="m-text m-primary">Domanassāna cūbhayaṁ;</span><br />
</p>
<p id="cnd2c75p4">
<span class="m-text m-primary">Thinassa ca panūdanaṁ,</span><br />
</p>
<p id="cnd2c75p5">
<span class="m-text m-primary">Kukkuccānaṁ nivāraṇaṁ.</span><br />
</p>
<p id="cnd2c76p1">
<span class="m-text m-primary">Upekkhāsatisaṁsuddhaṁ,</span><br />
</p>
<p id="cnd2c76p2">
<span class="m-text m-primary">dhammatakkapurejavaṁ;</span><br />
</p>
<p id="cnd2c76p3">
<span class="m-text m-primary">Aññāvimokkhaṁ pabrūmi,</span><br />
</p>
<p id="cnd2c76p4">
<span class="m-text m-primary">avijjāya pabhedanaṁ”.</span><br />
</p>
<p id="cnd2c77p1">
<span class="m-text m-primary">“Kiṁsu saṁyojano loko,</span><br />
</p>
<p id="cnd2c77p2">
<span class="m-text m-primary">kiṁsu tassa vicāraṇaṁ;</span><br />
</p>
<p id="cnd2c77p3">
<span class="m-text m-primary">Kissassa vippahānena,</span><br />
</p>
<p id="cnd2c77p4">
<span class="m-text m-primary">nibbānaṁ iti vuccati”.</span><br />
</p>
<p id="cnd2c78p1">
<span class="m-text m-primary">“Nandisaṁyojano loko,</span><br />
</p>
<p id="cnd2c78p2">
<span class="m-text m-primary">vitakkassa vicāraṇaṁ;</span><br />
</p>
<p id="cnd2c78p3">
<span class="m-text m-primary">Taṇhāya vippahānena,</span><br />
</p>
<p id="cnd2c78p4">
<span class="m-text m-primary">nibbānaṁ iti vuccati”.</span><br />
</p>
<p id="cnd2c79p1">
<span class="m-text m-primary">“Kathaṁ satassa carato,</span><br />
</p>
<p id="cnd2c79p2">
<span class="m-text m-primary">viññāṇaṁ uparujjhati;</span><br />
</p>
<p id="cnd2c79p3">
<span class="m-text m-primary">Bhagavantaṁ puṭṭhumāgamma,</span><br />
</p>
<p id="cnd2c79p4">
<span class="m-text m-primary">taṁ suṇoma vaco tava”.</span><br />
</p>
<p id="cnd2c80p1">
<span class="m-text m-primary">“Ajjhattañca bahiddhā ca,</span><br />
</p>
<p id="cnd2c80p2">
<span class="m-text m-primary">Vedanaṁ nābhinandato;</span><br />
</p>
<p id="cnd2c80p3">
<span class="m-text m-primary">Evaṁ satassa carato,</span><br />
</p>
<p id="cnd2c80p4">
<span class="m-text m-primary">Viññāṇaṁ uparujjhatī”ti.</span><br />
</p>
<p id="cnd2c80p5">
<span class="m-text m-primary">Udayamāṇavapucchā terasamā.</span><br />
</p>
<p id="cnd2c81p0">
<span class="m-text m-primary">14. Posālamāṇavapucchā</span><br />
</p>
<p id="cnd2c81p1">
<span class="m-text m-primary">“Yo atītaṁ ādisati,</span><br />
</p>
<p id="cnd2c81p2">
<span class="m-text m-primary">(iccāyasmā posālo)</span><br />
</p>
<p id="cnd2c81p3">
<span class="m-text m-primary">Anejo chinnasaṁsayo;</span><br />
</p>
<p id="cnd2c81p4">
<span class="m-text m-primary">Pāraguṁ sabbadhammānaṁ,</span><br />
</p>
<p id="cnd2c81p5">
<span class="m-text m-primary">Atthi pañhena āgamaṁ.</span><br />
</p>
<p id="cnd2c82p1">
<span class="m-text m-primary">Vibhūtarūpasaññissa,</span><br />
</p>
<p id="cnd2c82p2">
<span class="m-text m-primary">sabbakāyappahāyino;</span><br />
</p>
<p id="cnd2c82p3">
<span class="m-text m-primary">Ajjhattañca bahiddhā ca,</span><br />
</p>
<p id="cnd2c82p4">
<span class="m-text m-primary">natthi kiñcīti passato;</span><br />
</p>
<p id="cnd2c82p5">
<span class="m-text m-primary">Ñāṇaṁ sakkānupucchāmi,</span><br />
</p>
<p id="cnd2c82p6">
<span class="m-text m-primary">kathaṁ neyyo tathāvidho”.</span><br />
</p>
<p id="cnd2c83p1">
<span class="m-text m-primary">“Viññāṇaṭṭhitiyo sabbā,</span><br />
</p>
<p id="cnd2c83p2">
<span class="m-text m-primary">(posālāti bhagavā)</span><br />
</p>
<p id="cnd2c83p3">
<span class="m-text m-primary">Abhijānaṁ tathāgato;</span><br />
</p>
<p id="cnd2c83p4">
<span class="m-text m-primary">Tiṭṭhantamenaṁ jānāti,</span><br />
</p>
<p id="cnd2c83p5">
<span class="m-text m-primary">Vimuttaṁ tapparāyaṇaṁ.</span><br />
</p>
<p id="cnd2c84p1">
<span class="m-text m-primary">Ākiñcaññasambhavaṁ ñatvā,</span><br />
</p>
<p id="cnd2c84p2">
<span class="m-text m-primary">Nandī saṁyojanaṁ iti;</span><br />
</p>
<p id="cnd2c84p3">
<span class="m-text m-primary">Evametaṁ abhiññāya,</span><br />
</p>
<p id="cnd2c84p4">
<span class="m-text m-primary">Tato tattha vipassati;</span><br />
</p>
<p id="cnd2c84p5">
<span class="m-text m-primary">Etaṁ ñāṇaṁ tathaṁ tassa,</span><br />
</p>
<p id="cnd2c84p6">
<span class="m-text m-primary">Brāhmaṇassa vusīmato”ti.</span><br />
</p>
<p id="cnd2c84p7">
<span class="m-text m-primary">Posālamāṇavapucchā cuddasamā.</span><br />
</p>
<p id="cnd2c85p0">
<span class="m-text m-primary">15. Mogharājamāṇavapucchā</span><br />
</p>
<p id="cnd2c85p1">
<span class="m-text m-primary">“Dvāhaṁ sakkaṁ apucchissaṁ,</span><br />
</p>
<p id="cnd2c85p2">
<span class="m-text m-primary">(iccāyasmā mogharājā)</span><br />
</p>
<p id="cnd2c85p3">
<span class="m-text m-primary">Na me byākāsi cakkhumā;</span><br />
</p>
<p id="cnd2c85p4">
<span class="m-text m-primary">Yāvatatiyañca devīsi,</span><br />
</p>
<p id="cnd2c85p5">
<span class="m-text m-primary">Byākarotīti me sutaṁ.</span><br />
</p>
<p id="cnd2c86p1">
<span class="m-text m-primary">Ayaṁ loko paro loko,</span><br />
</p>
<p id="cnd2c86p2">
<span class="m-text m-primary">brahmaloko sadevako;</span><br />
</p>
<p id="cnd2c86p3">
<span class="m-text m-primary">Diṭṭhiṁ te nābhijānāti,</span><br />
</p>
<p id="cnd2c86p4">
<span class="m-text m-primary">gotamassa yasassino.</span><br />
</p>
<p id="cnd2c87p1">
<span class="m-text m-primary">Evaṁ abhikkantadassāviṁ,</span><br />
</p>
<p id="cnd2c87p2">
<span class="m-text m-primary">atthi pañhena āgamaṁ;</span><br />
</p>
<p id="cnd2c87p3">
<span class="m-text m-primary">Kathaṁ lokaṁ avekkhantaṁ,</span><br />
</p>
<p id="cnd2c87p4">
<span class="m-text m-primary">maccurājā na passati”.</span><br />
</p>
<p id="cnd2c88p1">
<span class="m-text m-primary">“Suññato lokaṁ avekkhassu,</span><br />
</p>
<p id="cnd2c88p2">
<span class="m-text m-primary">Mogharāja sadā sato;</span><br />
</p>
<p id="cnd2c88p3">
<span class="m-text m-primary">Attānudiṭṭhiṁ ūhacca,</span><br />
</p>
<p id="cnd2c88p4">
<span class="m-text m-primary">Evaṁ maccutaro siyā;</span><br />
</p>
<p id="cnd2c88p5">
<span class="m-text m-primary">Evaṁ lokaṁ avekkhantaṁ,</span><br />
</p>
<p id="cnd2c88p6">
<span class="m-text m-primary">Maccurājā na passatī”ti.</span><br />
</p>
<p id="cnd2c88p7">
<span class="m-text m-primary">Mogharājamāṇavapucchā pannarasamā.</span><br />
</p>
<p id="cnd2c89p0">
<span class="m-text m-primary">16. Piṅgiyamāṇavapucchā</span><br />
</p>
<p id="cnd2c89p1">
<span class="m-text m-primary">“Jiṇṇohamasmi abalo vītavaṇṇo,</span><br />
</p>
<p id="cnd2c89p2">
<span class="m-text m-primary">(iccāyasmā piṅgiyo)</span><br />
</p>
<p id="cnd2c89p3">
<span class="m-text m-primary">Nettā na suddhā savanaṁ na phāsu;</span><br />
</p>
<p id="cnd2c89p4">
<span class="m-text m-primary">Māhaṁ nassaṁ momuho antarāva,</span><br />
</p>
<p id="cnd2c89p5">
<span class="m-text m-primary">Ācikkha dhammaṁ yamahaṁ vijaññaṁ;</span><br />
</p>
<p id="cnd2c89p6">
<span class="m-text m-primary">Jātijarāya idha vippahānaṁ”.</span><br />
</p>
<p id="cnd2c90p1">
<span class="m-text m-primary">“Disvāna rūpesu vihaññamāne,</span><br />
</p>
<p id="cnd2c90p2">
<span class="m-text m-primary">(piṅgiyāti bhagavā)</span><br />
</p>
<p id="cnd2c90p3">
<span class="m-text m-primary">Ruppanti rūpesu janā pamattā;</span><br />
</p>
<p id="cnd2c90p4">
<span class="m-text m-primary">Tasmā tuvaṁ piṅgiya appamatto,</span><br />
</p>
<p id="cnd2c90p5">
<span class="m-text m-primary">Jahassu rūpaṁ apunabbhavāya”.</span><br />
</p>
<p id="cnd2c91p1">
<span class="m-text m-primary">“Disā catasso vidisā catasso,</span><br />
</p>
<p id="cnd2c91p2">
<span class="m-text m-primary">Uddhaṁ adho dasa disā imāyo;</span><br />
</p>
<p id="cnd2c91p3">
<span class="m-text m-primary">Na tuyhaṁ adiṭṭhaṁ asutaṁ amutaṁ,</span><br />
</p>
<p id="cnd2c91p4">
<span class="m-text m-primary">Atho aviññātaṁ kiñcanamatthi loke;</span><br />
</p>
<p id="cnd2c91p5">
<span class="m-text m-primary">Ācikkha dhammaṁ yamahaṁ vijaññaṁ,</span><br />
</p>
<p id="cnd2c91p6">
<span class="m-text m-primary">Jātijarāya idha vippahānaṁ”.</span><br />
</p>
<p id="cnd2c92p1">
<span class="m-text m-primary">“Taṇhādhipanne manuje pekkhamāno,</span><br />
</p>
<p id="cnd2c92p2">
<span class="m-text m-primary">(piṅgiyāti bhagavā)</span><br />
</p>
<p id="cnd2c92p3">
<span class="m-text m-primary">Santāpajāte jarasā parete;</span><br />
</p>
<p id="cnd2c92p4">
<span class="m-text m-primary">Tasmā tuvaṁ piṅgiya appamatto,</span><br />
</p>
<p id="cnd2c92p5">
<span class="m-text m-primary">Jahassu taṇhaṁ apunabbhavāyā”ti.</span><br />
</p>
<p id="cnd2c92p6">
<span class="m-text m-primary">Piṅgiyamāṇavapucchā soḷasamā.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>