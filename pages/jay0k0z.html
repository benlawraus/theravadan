<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0k0z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0k0z.html" />
  <meta property="og:description" content="Terasakanipāta Ambavagga 3. Javanahaṁsajātaka “Idheva haṁsa nipata, piyaṁ me tava dassanaṁ; Issarosi anuppatto, yamidhatthi pavedaya”. “Savanena ekassa piyā bhavanti, Disvā panekassa viyeti chando; Disvā ca sutvā ca piyā bhavanti, Kaccinnu me pīyasi dassanena. Savanena piyo mesi, bhiyyo cāgamma dassanaṁ; Evaṁ piyadassano me, vasa haṁsa mamantike”. “Vaseyyāma tavāgāre …" />
  <meta name="twitter:description" content="Terasakanipāta Ambavagga 3. Javanahaṁsajātaka “Idheva haṁsa nipata, piyaṁ me tava dassanaṁ; Issarosi anuppatto, yamidhatthi pavedaya”. “Savanena ekassa piyā bhavanti, Disvā panekassa viyeti chando; Disvā ca sutvā ca piyā bhavanti, Kaccinnu me pīyasi dassanena. Savanena piyo mesi, bhiyyo cāgamma dassanaṁ; Evaṁ piyadassano me, vasa haṁsa mamantike”. “Vaseyyāma tavāgāre …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="terasakanipata">
<h2><a href="#terasakanipata">Terasakanipāta</a></h2>
<section id="ambavagga">
<h3><a href="#ambavagga">Ambavagga</a></h3>
<section id="javanahamsajataka">
<h4><a href="#javanahamsajataka">3. Javanahaṁsajātaka</a></h4>
<p id="ja476c1p1">
<span class="m-text m-primary">“Idheva haṁsa nipata,</span><br />
</p>
<p id="ja476c1p2">
<span class="m-text m-primary">piyaṁ me tava dassanaṁ;</span><br />
</p>
<p id="ja476c1p3">
<span class="m-text m-primary">Issarosi anuppatto,</span><br />
</p>
<p id="ja476c1p4">
<span class="m-text m-primary">yamidhatthi pavedaya”.</span><br />
</p>
<p id="ja476c2p1">
<span class="m-text m-primary">“Savanena ekassa piyā bhavanti,</span><br />
</p>
<p id="ja476c2p2">
<span class="m-text m-primary">Disvā panekassa viyeti chando;</span><br />
</p>
<p id="ja476c2p3">
<span class="m-text m-primary">Disvā ca sutvā ca piyā bhavanti,</span><br />
</p>
<p id="ja476c2p4">
<span class="m-text m-primary">Kaccinnu me pīyasi dassanena.</span><br />
</p>
<p id="ja476c3p1">
<span class="m-text m-primary">Savanena piyo mesi,</span><br />
</p>
<p id="ja476c3p2">
<span class="m-text m-primary">bhiyyo cāgamma dassanaṁ;</span><br />
</p>
<p id="ja476c3p3">
<span class="m-text m-primary">Evaṁ piyadassano me,</span><br />
</p>
<p id="ja476c3p4">
<span class="m-text m-primary">vasa haṁsa mamantike”.</span><br />
</p>
<p id="ja476c4p1">
<span class="m-text m-primary">“Vaseyyāma tavāgāre,</span><br />
</p>
<p id="ja476c4p2">
<span class="m-text m-primary">niccaṁ sakkatapūjitā;</span><br />
</p>
<p id="ja476c4p3">
<span class="m-text m-primary">Matto ca ekadā vajje,</span><br />
</p>
<p id="ja476c4p4">
<span class="m-text m-primary">‘haṁsarājaṁ pacantu me’”.</span><br />
</p>
<p id="ja476c5p1">
<span class="m-text m-primary">“Dhiratthu taṁ majjapānaṁ,</span><br />
</p>
<p id="ja476c5p2">
<span class="m-text m-primary">yaṁ me piyataraṁ tayā;</span><br />
</p>
<p id="ja476c5p3">
<span class="m-text m-primary">Na cāpi majjaṁ pissāmi,</span><br />
</p>
<p id="ja476c5p4">
<span class="m-text m-primary">yāva me vacchasī ghare”.</span><br />
</p>
<p id="ja476c6p1">
<span class="m-text m-primary">“Suvijānaṁ siṅgālānaṁ,</span><br />
</p>
<p id="ja476c6p2">
<span class="m-text m-primary">sakuṇānañca vassitaṁ;</span><br />
</p>
<p id="ja476c6p3">
<span class="m-text m-primary">Manussavassitaṁ rāja,</span><br />
</p>
<p id="ja476c6p4">
<span class="m-text m-primary">dubbijānataraṁ tato.</span><br />
</p>
<p id="ja476c7p1">
<span class="m-text m-primary">Api ce maññatī poso,</span><br />
</p>
<p id="ja476c7p2">
<span class="m-text m-primary">ñāti mitto sakhāti vā;</span><br />
</p>
<p id="ja476c7p3">
<span class="m-text m-primary">Yo pubbe sumano hutvā,</span><br />
</p>
<p id="ja476c7p4">
<span class="m-text m-primary">pacchā sampajjate diso.</span><br />
</p>
<p id="ja476c8p1">
<span class="m-text m-primary">Yasmiṁ mano nivisati,</span><br />
</p>
<p id="ja476c8p2">
<span class="m-text m-primary">avidūre sahāpi so;</span><br />
</p>
<p id="ja476c8p3">
<span class="m-text m-primary">Santikepi hi so dūre,</span><br />
</p>
<p id="ja476c8p4">
<span class="m-text m-primary">yasmiṁ nāvisate mano.</span><br />
</p>
<p id="ja476c9p1">
<span class="m-text m-primary">Antopi so hoti pasannacitto,</span><br />
</p>
<p id="ja476c9p2">
<span class="m-text m-primary">Pāraṁ samuddassa pasannacitto;</span><br />
</p>
<p id="ja476c9p3">
<span class="m-text m-primary">Antopi so hoti paduṭṭhacitto,</span><br />
</p>
<p id="ja476c9p4">
<span class="m-text m-primary">Pāraṁ samuddassa paduṭṭhacitto.</span><br />
</p>
<p id="ja476c10p1">
<span class="m-text m-primary">Saṁvasantā vivasanti,</span><br />
</p>
<p id="ja476c10p2">
<span class="m-text m-primary">ye disā te rathesabha;</span><br />
</p>
<p id="ja476c10p3">
<span class="m-text m-primary">Ārā santo saṁvasanti,</span><br />
</p>
<p id="ja476c10p4">
<span class="m-text m-primary">manasā raṭṭhavaḍḍhana.</span><br />
</p>
<p id="ja476c11p1">
<span class="m-text m-primary">Aticiraṁ nivāsena,</span><br />
</p>
<p id="ja476c11p2">
<span class="m-text m-primary">piyo bhavati appiyo;</span><br />
</p>
<p id="ja476c11p3">
<span class="m-text m-primary">Āmanta kho taṁ gacchāma,</span><br />
</p>
<p id="ja476c11p4">
<span class="m-text m-primary">purā te homa appiyā”.</span><br />
</p>
<p id="ja476c12p1">
<span class="m-text m-primary">“Evañce yācamānānaṁ,</span><br />
</p>
<p id="ja476c12p2">
<span class="m-text m-primary">Añjaliṁ nāvabujjhasi;</span><br />
</p>
<p id="ja476c12p3">
<span class="m-text m-primary">Paricārakānaṁ sataṁ,</span><br />
</p>
<p id="ja476c12p4">
<span class="m-text m-primary">Vacanaṁ na karosi no;</span><br />
</p>
<p id="ja476c12p5">
<span class="m-text m-primary">Evaṁ taṁ abhiyācāma,</span><br />
</p>
<p id="ja476c12p6">
<span class="m-text m-primary">Puna kayirāsi pariyāyaṁ”.</span><br />
</p>
<p id="ja476c13p1">
<span class="m-text m-primary">“Evañce no viharataṁ,</span><br />
</p>
<p id="ja476c13p2">
<span class="m-text m-primary">antarāyo na hessati;</span><br />
</p>
<p id="ja476c13p3">
<span class="m-text m-primary">Tuyhañcāpi mahārāja,</span><br />
</p>
<p id="ja476c13p4">
<span class="m-text m-primary">mayhañca raṭṭhavaḍḍhana;</span><br />
</p>
<p id="ja476c13p5">
<span class="m-text m-primary">Appeva nāma passemu,</span><br />
</p>
<p id="ja476c13p6">
<span class="m-text m-primary">ahorattānamaccaye”ti.</span><br />
</p>
<p id="ja476c14p1">
<span class="m-text m-primary">Javanahaṁsajātakaṁ tatiyaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>