<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn35 &raquo; Saṁyutta Nikāya 35 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny017p03dz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 35" />
  <meta name="twitter:title" content="Saṁyutta Nikāya 35" />
  <meta property="og:url" content="https://www.theravadan.org/pages/sny017p03dz.html" />
  <meta property="og:description" content="Translators: sujato Linked Discourses 35.95 10. Saḷavagga 10. The Sixes 95. Mālukyaputtasutta Māluṅkyaputta Atha kho āyasmā mālukyaputto yena bhagavā tenupasaṅkami …pe… ekamantaṁ nisinno kho āyasmā mālukyaputto bhagavantaṁ etadavoca: Then Venerable Māluṅkyaputta went up to the Buddha … and asked him, “sādhu me, bhante, bhagavā saṅkhittena …" />
  <meta name="twitter:description" content="Translators: sujato Linked Discourses 35.95 10. Saḷavagga 10. The Sixes 95. Mālukyaputtasutta Māluṅkyaputta Atha kho āyasmā mālukyaputto yena bhagavā tenupasaṅkami …pe… ekamantaṁ nisinno kho āyasmā mālukyaputto bhagavantaṁ etadavoca: Then Venerable Māluṅkyaputta went up to the Buddha … and asked him, “sādhu me, bhante, bhagavā saṅkhittena …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn35-index.html">sn35</a> &raquo;
          </span>
          Saṁyutta Nikāya 35
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Linked Discourses 35.95</span></p>
<p id="sn35p95c0p2">
<span class="pali m-text">10. Saḷavagga</span><br />
<span class="sujato m-text">10. The Sixes</span><br />
</p>
<section id="malukyaputtasutta">
<span id="sn35p95c0p3"></span><h2><span class="pali m-text">95. Mālukyaputtasutta</span></h2>
<p><span class="sujato m-text">Māluṅkyaputta</span></p>
<p id="sn35p95c1p1">
<span class="pali m-text">Atha kho āyasmā mālukyaputto yena bhagavā tenupasaṅkami …pe… ekamantaṁ nisinno kho āyasmā mālukyaputto bhagavantaṁ etadavoca:</span><br />
<span class="sujato m-text">Then Venerable Māluṅkyaputta went up to the Buddha … and asked him,</span><br />
</p>
<p id="sn35p95c1p2">
<span class="pali m-text">“sādhu me, bhante, bhagavā saṅkhittena dhammaṁ desetu, yamahaṁ bhagavato dhammaṁ sutvā eko vūpakaṭṭho appamatto ātāpī pahitatto vihareyyan”ti.</span><br />
<span class="sujato m-text">“Sir, may the Buddha please teach me Dhamma in brief. When I’ve heard it, I’ll live alone, withdrawn, diligent, keen, and resolute.”</span><br />
</p>
<p id="sn35p95c2p1">
<span class="pali m-text">“Ettha dāni, mālukyaputta, kiṁ dahare bhikkhū vakkhāma.</span><br />
<span class="sujato m-text">“Well now, Māluṅkyaputta, what are we to say to the young monks,</span><br />
</p>
<p id="sn35p95c2p2">
<span class="pali m-text">Yatra hi nāma tvaṁ, bhikkhu, jiṇṇo vuddho mahallako addhagato vayoanuppatto saṅkhittena ovādaṁ yācasī”ti.</span><br />
<span class="sujato m-text">when even an old man like you, elderly and senior, advanced in years, having reached the final stage of life, asks the Realized One for brief advice?”</span><br />
</p>
<p id="sn35p95c3p1">
<span class="pali m-text">“Kiñcāpāhaṁ, bhante, jiṇṇo vuddho mahallako addhagato vayoanuppatto.</span><br />
<span class="sujato m-text">“Sir, even though I’m an old man, elderly and senior,</span><br />
</p>
<p id="sn35p95c3p2">
<span class="pali m-text">Desetu me, bhante, bhagavā saṅkhittena dhammaṁ, desetu sugato saṅkhittena dhammaṁ, appeva nāmāhaṁ bhagavato bhāsitassa atthaṁ ājāneyyaṁ. Appeva nāmāhaṁ bhagavato bhāsitassa dāyādo assan”ti.</span><br />
<span class="sujato m-text">may the Buddha please teach me Dhamma in brief! May the Holy one please teach me in brief! Hopefully I can understand the meaning of what the Buddha says. Hopefully I can be an heir of the Buddha’s teaching!”</span><br />
</p>
<p id="sn35p95c4p1">
<span class="pali m-text">“Taṁ kiṁ maññasi, mālukyaputta,</span><br />
<span class="sujato m-text">“What do you think, Māluṅkyaputta?</span><br />
</p>
<p id="sn35p95c4p2">
<span class="pali m-text">ye te cakkhuviññeyyā rūpā adiṭṭhā adiṭṭhapubbā, na ca passasi, na ca te hoti passeyyanti? Atthi te tattha chando vā rāgo vā pemaṁ vā”ti?</span><br />
<span class="sujato m-text">Do you have any desire or greed or fondness for sights known by the eye that you haven’t seen, you’ve never seen before, you don’t see, and you don’t think would be seen?”</span><br />
</p>
<p id="sn35p95c4p3">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn35p95c5p1">
<span class="pali m-text">“Ye te sotaviññeyyā saddā assutā assutapubbā, na ca suṇāsi, na ca te hoti suṇeyyanti? Atthi te tattha chando vā rāgo vā pemaṁ vā”ti?</span><br />
<span class="sujato m-text">“Do you have any desire or greed or affection for sounds known by the ear …</span><br />
</p>
<p id="sn35p95c5p2">
<span class="pali m-text">“No hetaṁ, bhante”.</span><br />
</p>
<p id="sn35p95c6p1">
<span class="pali m-text">“Ye te ghānaviññeyyā gandhā aghāyitā aghāyitapubbā, na ca ghāyasi, na ca te hoti ghāyeyyanti? Atthi te tattha chando vā rāgo vā pemaṁ vā”ti?</span><br />
<span class="sujato m-text">smells known by the nose …</span><br />
</p>
<p id="sn35p95c6p2">
<span class="pali m-text">“No hetaṁ, bhante”.</span><br />
</p>
<p id="sn35p95c7p1">
<span class="pali m-text">“Ye te jivhāviññeyyā rasā asāyitā asāyitapubbā, na ca sāyasi, na ca te hoti sāyeyyanti? Atthi te tattha chando vā rāgo vā pemaṁ vā”ti?</span><br />
<span class="sujato m-text">tastes known by the tongue …</span><br />
</p>
<p id="sn35p95c7p2">
<span class="pali m-text">“No hetaṁ, bhante”.</span><br />
</p>
<p id="sn35p95c8p1">
<span class="pali m-text">“Ye te kāyaviññeyyā phoṭṭhabbā asamphuṭṭhā asamphuṭṭhapubbā, na ca phusasi, na ca te hoti phuseyyanti? Atthi te tattha chando vā rāgo vā pemaṁ vā”ti?</span><br />
<span class="sujato m-text">touches known by the body …</span><br />
</p>
<p id="sn35p95c8p2">
<span class="pali m-text">“No hetaṁ, bhante”.</span><br />
</p>
<p id="sn35p95c9p1">
<span class="pali m-text">“Ye te manoviññeyyā dhammā aviññātā aviññātapubbā, na ca vijānāsi, na ca te hoti vijāneyyanti? Atthi te tattha chando vā rāgo vā pemaṁ vā”ti?</span><br />
<span class="sujato m-text">thoughts known by the mind that you haven’t known, you’ve never known before, you don’t know, and you don’t think would be known?”</span><br />
</p>
<p id="sn35p95c9p2">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn35p95c10p1">
<span class="pali m-text">“Ettha ca te, mālukyaputta, diṭṭhasutamutaviññātabbesu dhammesu diṭṭhe diṭṭhamattaṁ bhavissati, sute sutamattaṁ bhavissati, mute mutamattaṁ bhavissati, viññāte viññātamattaṁ bhavissati.</span><br />
<span class="sujato m-text">“In that case, when it comes to things that are to be seen, heard, thought, and known: in the seen will be merely the seen; in the heard will be merely the heard; in the thought will be merely the thought; in the known will be merely the known.</span><br />
</p>
<p id="sn35p95c10p2">
<span class="pali m-text">Yato kho te, mālukyaputta, diṭṭhasutamutaviññātabbesu dhammesu diṭṭhe diṭṭhamattaṁ bhavissati, sute sutamattaṁ bhavissati, mute mutamattaṁ bhavissati, viññāte viññātamattaṁ bhavissati;</span><br />
<span class="sujato m-text">When this is the case,</span><br />
</p>
<p id="sn35p95c10p3">
<span class="pali m-text">tato tvaṁ, mālukyaputta, na tena.</span><br />
<span class="sujato m-text">you won’t be ‘by that’.</span><br />
</p>
<p id="sn35p95c10p4">
<span class="pali m-text">Yato tvaṁ, mālukyaputta, na tena;</span><br />
<span class="sujato m-text">When you’re not ‘by that’,</span><br />
</p>
<p id="sn35p95c10p5">
<span class="pali m-text">tato tvaṁ, mālukyaputta, na tattha.</span><br />
<span class="sujato m-text">you won’t be ‘in that’.</span><br />
</p>
<p id="sn35p95c10p6">
<span class="pali m-text">Yato tvaṁ, mālukyaputta, na tattha;</span><br />
<span class="sujato m-text">When you’re not ‘in that’,</span><br />
</p>
<p id="sn35p95c10p7">
<span class="pali m-text">tato tvaṁ, mālukyaputta, nevidha, na huraṁ, na ubhayamantarena.</span><br />
<span class="sujato m-text">you won’t be in this world or the world beyond or in between the two.</span><br />
</p>
<p id="sn35p95c10p8">
<span class="pali m-text">Esevanto dukkhassā”ti.</span><br />
<span class="sujato m-text">Just this is the end of suffering.”</span><br />
</p>
<p id="sn35p95c11p1">
<span class="pali m-text">“Imassa khvāhaṁ, bhante, bhagavatā saṅkhittena bhāsitassa vitthārena atthaṁ ājānāmi:</span><br />
<span class="sujato m-text">“This is how I understand the detailed meaning of the Buddha’s brief statement:</span><br />
</p>
<p id="sn35p95c12p1">
<span class="pali m-text">‘Rūpaṁ disvā sati muṭṭhā,</span><br />
<span class="sujato m-text">‘When you see a sight, mindfulness is lost</span><br />
</p>
<p id="sn35p95c12p2">
<span class="pali m-text">Piyaṁ nimittaṁ manasi karoto;</span><br />
<span class="sujato m-text">as attention latches on a pleasant feature.</span><br />
</p>
<p id="sn35p95c12p3">
<span class="pali m-text">Sārattacitto vedeti,</span><br />
<span class="sujato m-text">Experiencing it with a mind full of desire,</span><br />
</p>
<p id="sn35p95c12p4">
<span class="pali m-text">Tañca ajjhosa tiṭṭhati.</span><br />
<span class="sujato m-text">you keep clinging to it.</span><br />
</p>
<p id="sn35p95c13p1">
<span class="pali m-text">Tassa vaḍḍhanti vedanā,</span><br />
<span class="sujato m-text">Many feelings grow</span><br />
</p>
<p id="sn35p95c13p2">
<span class="pali m-text">anekā rūpasambhavā;</span><br />
<span class="sujato m-text">arising from sights.</span><br />
</p>
<p id="sn35p95c13p3">
<span class="pali m-text">Abhijjhā ca vihesā ca,</span><br />
<span class="sujato m-text">The mind is damaged</span><br />
</p>
<p id="sn35p95c13p4">
<span class="pali m-text">cittamassūpahaññati;</span><br />
<span class="sujato m-text">by covetousness and cruelty.</span><br />
</p>
<p id="sn35p95c13p5">
<span class="pali m-text">Evaṁ ācinato dukkhaṁ,</span><br />
<span class="sujato m-text">Heaping up suffering like this,</span><br />
</p>
<p id="sn35p95c13p6">
<span class="pali m-text">ārā nibbāna vuccati.</span><br />
<span class="sujato m-text">you’re said to be far from extinguishment.</span><br />
</p>
<p id="sn35p95c14p1">
<span class="pali m-text">Saddaṁ sutvā sati muṭṭhā,</span><br />
<span class="sujato m-text">When you hear a sound, mindfulness is lost</span><br />
</p>
<p id="sn35p95c14p2">
<span class="pali m-text">Piyaṁ nimittaṁ manasi karoto;</span><br />
<span class="sujato m-text">as attention latches on a pleasant feature.</span><br />
</p>
<p id="sn35p95c14p3">
<span class="pali m-text">Sārattacitto vedeti,</span><br />
<span class="sujato m-text">Experiencing it with a mind full of desire,</span><br />
</p>
<p id="sn35p95c14p4">
<span class="pali m-text">Tañca ajjhosa tiṭṭhati.</span><br />
<span class="sujato m-text">you keep clinging to it.</span><br />
</p>
<p id="sn35p95c15p1">
<span class="pali m-text">Tassa vaḍḍhanti vedanā,</span><br />
<span class="sujato m-text">Many feelings grow</span><br />
</p>
<p id="sn35p95c15p2">
<span class="pali m-text">anekā saddasambhavā;</span><br />
<span class="sujato m-text">arising from sounds.</span><br />
</p>
<p id="sn35p95c15p3">
<span class="pali m-text">Abhijjhā ca vihesā ca,</span><br />
<span class="sujato m-text">The mind is damaged</span><br />
</p>
<p id="sn35p95c15p4">
<span class="pali m-text">cittamassūpahaññati;</span><br />
<span class="sujato m-text">by covetousness and cruelty.</span><br />
</p>
<p id="sn35p95c15p5">
<span class="pali m-text">Evaṁ ācinato dukkhaṁ,</span><br />
<span class="sujato m-text">Heaping up suffering like this,</span><br />
</p>
<p id="sn35p95c15p6">
<span class="pali m-text">ārā nibbāna vuccati.</span><br />
<span class="sujato m-text">you’re said to be far from extinguishment.</span><br />
</p>
<p id="sn35p95c16p1">
<span class="pali m-text">Gandhaṁ ghatvā sati muṭṭhā,</span><br />
<span class="sujato m-text">When you smell an odor, mindfulness is lost</span><br />
</p>
<p id="sn35p95c16p2">
<span class="pali m-text">Piyaṁ nimittaṁ manasi karoto;</span><br />
<span class="sujato m-text">as attention latches on a pleasant feature.</span><br />
</p>
<p id="sn35p95c16p3">
<span class="pali m-text">Sārattacitto vedeti,</span><br />
<span class="sujato m-text">Experiencing it with a mind full of desire,</span><br />
</p>
<p id="sn35p95c16p4">
<span class="pali m-text">Tañca ajjhosa tiṭṭhati.</span><br />
<span class="sujato m-text">you keep clinging to it.</span><br />
</p>
<p id="sn35p95c17p1">
<span class="pali m-text">Tassa vaḍḍhanti vedanā,</span><br />
<span class="sujato m-text">Many feelings grow</span><br />
</p>
<p id="sn35p95c17p2">
<span class="pali m-text">anekā gandhasambhavā;</span><br />
<span class="sujato m-text">arising from smells.</span><br />
</p>
<p id="sn35p95c17p3">
<span class="pali m-text">Abhijjhā ca vihesā ca,</span><br />
<span class="sujato m-text">The mind is damaged</span><br />
</p>
<p id="sn35p95c17p4">
<span class="pali m-text">cittamassūpahaññati;</span><br />
<span class="sujato m-text">by covetousness and cruelty.</span><br />
</p>
<p id="sn35p95c17p5">
<span class="pali m-text">Evaṁ ācinato dukkhaṁ,</span><br />
<span class="sujato m-text">Heaping up suffering like this,</span><br />
</p>
<p id="sn35p95c17p6">
<span class="pali m-text">ārā nibbāna vuccati.</span><br />
<span class="sujato m-text">you’re said to be far from extinguishment.</span><br />
</p>
<p id="sn35p95c18p1">
<span class="pali m-text">Rasaṁ bhotvā sati muṭṭhā,</span><br />
<span class="sujato m-text">When you enjoy a taste, mindfulness is lost</span><br />
</p>
<p id="sn35p95c18p2">
<span class="pali m-text">Piyaṁ nimittaṁ manasi karoto;</span><br />
<span class="sujato m-text">as attention latches on a pleasant feature.</span><br />
</p>
<p id="sn35p95c18p3">
<span class="pali m-text">Sārattacitto vedeti,</span><br />
<span class="sujato m-text">Experiencing it with a mind full of desire,</span><br />
</p>
<p id="sn35p95c18p4">
<span class="pali m-text">Tañca ajjhosa tiṭṭhati.</span><br />
<span class="sujato m-text">you keep clinging to it.</span><br />
</p>
<p id="sn35p95c19p1">
<span class="pali m-text">Tassa vaḍḍhanti vedanā,</span><br />
<span class="sujato m-text">Many feelings grow</span><br />
</p>
<p id="sn35p95c19p2">
<span class="pali m-text">anekā rasasambhavā;</span><br />
<span class="sujato m-text">arising from tastes.</span><br />
</p>
<p id="sn35p95c19p3">
<span class="pali m-text">Abhijjhā ca vihesā ca,</span><br />
<span class="sujato m-text">The mind is damaged</span><br />
</p>
<p id="sn35p95c19p4">
<span class="pali m-text">cittamassūpahaññati;</span><br />
<span class="sujato m-text">by covetousness and cruelty.</span><br />
</p>
<p id="sn35p95c19p5">
<span class="pali m-text">Evaṁ ācinato dukkhaṁ,</span><br />
<span class="sujato m-text">Heaping up suffering like this,</span><br />
</p>
<p id="sn35p95c19p6">
<span class="pali m-text">ārā nibbāna vuccati.</span><br />
<span class="sujato m-text">you’re said to be far from extinguishment.</span><br />
</p>
<p id="sn35p95c20p1">
<span class="pali m-text">Phassaṁ phussa sati muṭṭhā,</span><br />
<span class="sujato m-text">When you sense a touch, mindfulness is lost</span><br />
</p>
<p id="sn35p95c20p2">
<span class="pali m-text">Piyaṁ nimittaṁ manasi karoto;</span><br />
<span class="sujato m-text">as attention latches on a pleasant feature.</span><br />
</p>
<p id="sn35p95c20p3">
<span class="pali m-text">Sārattacitto vedeti,</span><br />
<span class="sujato m-text">Experiencing it with a mind full of desire,</span><br />
</p>
<p id="sn35p95c20p4">
<span class="pali m-text">Tañca ajjhosa tiṭṭhati.</span><br />
<span class="sujato m-text">you keep clinging to it.</span><br />
</p>
<p id="sn35p95c21p1">
<span class="pali m-text">Tassa vaḍḍhanti vedanā,</span><br />
<span class="sujato m-text">Many feelings grow</span><br />
</p>
<p id="sn35p95c21p2">
<span class="pali m-text">anekā phassasambhavā;</span><br />
<span class="sujato m-text">arising from touches.</span><br />
</p>
<p id="sn35p95c21p3">
<span class="pali m-text">Abhijjhā ca vihesā ca,</span><br />
<span class="sujato m-text">The mind is damaged</span><br />
</p>
<p id="sn35p95c21p4">
<span class="pali m-text">cittamassūpahaññati;</span><br />
<span class="sujato m-text">by covetousness and cruelty.</span><br />
</p>
<p id="sn35p95c21p5">
<span class="pali m-text">Evaṁ ācinato dukkhaṁ,</span><br />
<span class="sujato m-text">Heaping up suffering like this,</span><br />
</p>
<p id="sn35p95c21p6">
<span class="pali m-text">ārā nibbāna vuccati.</span><br />
<span class="sujato m-text">you’re said to be far from extinguishment.</span><br />
</p>
<p id="sn35p95c22p1">
<span class="pali m-text">Dhammaṁ ñatvā sati muṭṭhā,</span><br />
<span class="sujato m-text">When you know a thought, mindfulness is lost</span><br />
</p>
<p id="sn35p95c22p2">
<span class="pali m-text">Piyaṁ nimittaṁ manasi karoto;</span><br />
<span class="sujato m-text">as attention latches on a pleasant feature.</span><br />
</p>
<p id="sn35p95c22p3">
<span class="pali m-text">Sārattacitto vedeti,</span><br />
<span class="sujato m-text">Experiencing it with a mind full of desire,</span><br />
</p>
<p id="sn35p95c22p4">
<span class="pali m-text">Tañca ajjhosa tiṭṭhati.</span><br />
<span class="sujato m-text">you keep clinging to it.</span><br />
</p>
<p id="sn35p95c23p1">
<span class="pali m-text">Tassa vaḍḍhanti vedanā,</span><br />
<span class="sujato m-text">Many feelings grow</span><br />
</p>
<p id="sn35p95c23p2">
<span class="pali m-text">anekā dhammasambhavā;</span><br />
<span class="sujato m-text">arising from thoughts.</span><br />
</p>
<p id="sn35p95c23p3">
<span class="pali m-text">Abhijjhā ca vihesā ca,</span><br />
<span class="sujato m-text">The mind is damaged</span><br />
</p>
<p id="sn35p95c23p4">
<span class="pali m-text">cittamassūpahaññati;</span><br />
<span class="sujato m-text">by covetousness and cruelty.</span><br />
</p>
<p id="sn35p95c23p5">
<span class="pali m-text">Evaṁ ācinato dukkhaṁ,</span><br />
<span class="sujato m-text">Heaping up suffering like this,</span><br />
</p>
<p id="sn35p95c23p6">
<span class="pali m-text">ārā nibbāna vuccati.</span><br />
<span class="sujato m-text">you’re said to be far from extinguishment.</span><br />
</p>
<p id="sn35p95c24p1">
<span class="pali m-text">Na so rajjati rūpesu,</span><br />
<span class="sujato m-text">When you see a sight with mindfulness,</span><br />
</p>
<p id="sn35p95c24p2">
<span class="pali m-text">rūpaṁ disvā paṭissato;</span><br />
<span class="sujato m-text">there’s no desire for sights.</span><br />
</p>
<p id="sn35p95c24p3">
<span class="pali m-text">Virattacitto vedeti,</span><br />
<span class="sujato m-text">Experiencing it with a mind free of desire,</span><br />
</p>
<p id="sn35p95c24p4">
<span class="pali m-text">tañca nājjhosa tiṭṭhati.</span><br />
<span class="sujato m-text">you don’t keep clinging to it.</span><br />
</p>
<p id="sn35p95c25p1">
<span class="pali m-text">Yathāssa passato rūpaṁ,</span><br />
<span class="sujato m-text">Even as you see a sight</span><br />
</p>
<p id="sn35p95c25p2">
<span class="pali m-text">sevato cāpi vedanaṁ;</span><br />
<span class="sujato m-text">and get familiar with how it feels,</span><br />
</p>
<p id="sn35p95c25p3">
<span class="pali m-text">Khīyati nopacīyati,</span><br />
<span class="sujato m-text">you wear away, you don’t heap up:</span><br />
</p>
<p id="sn35p95c25p4">
<span class="pali m-text">evaṁ so caratī sato;</span><br />
<span class="sujato m-text">that’s how to live mindfully.</span><br />
</p>
<p id="sn35p95c25p5">
<span class="pali m-text">Evaṁ apacinato dukkhaṁ,</span><br />
<span class="sujato m-text">Eroding suffering like this,</span><br />
</p>
<p id="sn35p95c25p6">
<span class="pali m-text">santike nibbāna vuccati.</span><br />
<span class="sujato m-text">you’re said to be in the presence of extinguishment.</span><br />
</p>
<p id="sn35p95c26p1">
<span class="pali m-text">Na so rajjati saddesu,</span><br />
<span class="sujato m-text">When you hear a sound with mindfulness,</span><br />
</p>
<p id="sn35p95c26p2">
<span class="pali m-text">saddaṁ sutvā paṭissato;</span><br />
<span class="sujato m-text">there’s no desire for sounds.</span><br />
</p>
<p id="sn35p95c26p3">
<span class="pali m-text">Virattacitto vedeti,</span><br />
<span class="sujato m-text">Experiencing it with a mind free of desire,</span><br />
</p>
<p id="sn35p95c26p4">
<span class="pali m-text">tañca nājjhosa tiṭṭhati.</span><br />
<span class="sujato m-text">you don’t keep clinging to it.</span><br />
</p>
<p id="sn35p95c27p1">
<span class="pali m-text">Yathāssa suṇato saddaṁ,</span><br />
<span class="sujato m-text">Even as you hear a sound</span><br />
</p>
<p id="sn35p95c27p2">
<span class="pali m-text">sevato cāpi vedanaṁ;</span><br />
<span class="sujato m-text">and get familiar with how it feels,</span><br />
</p>
<p id="sn35p95c27p3">
<span class="pali m-text">Khīyati nopacīyati,</span><br />
<span class="sujato m-text">you wear away, you don’t heap up:</span><br />
</p>
<p id="sn35p95c27p4">
<span class="pali m-text">evaṁ so caratī sato;</span><br />
<span class="sujato m-text">that’s how to live mindfully.</span><br />
</p>
<p id="sn35p95c27p5">
<span class="pali m-text">Evaṁ apacinato dukkhaṁ,</span><br />
<span class="sujato m-text">Eroding suffering like this,</span><br />
</p>
<p id="sn35p95c27p6">
<span class="pali m-text">santike nibbāna vuccati.</span><br />
<span class="sujato m-text">you’re said to be in the presence of extinguishment.</span><br />
</p>
<p id="sn35p95c28p1">
<span class="pali m-text">Na so rajjati gandhesu,</span><br />
<span class="sujato m-text">When you smell an odor with mindfulness,</span><br />
</p>
<p id="sn35p95c28p2">
<span class="pali m-text">gandhaṁ ghatvā paṭissato;</span><br />
<span class="sujato m-text">there’s no desire for odors.</span><br />
</p>
<p id="sn35p95c28p3">
<span class="pali m-text">Virattacitto vedeti,</span><br />
<span class="sujato m-text">Experiencing it with a mind free of desire,</span><br />
</p>
<p id="sn35p95c28p4">
<span class="pali m-text">tañca nājjhosa tiṭṭhati.</span><br />
<span class="sujato m-text">you don’t keep clinging to it.</span><br />
</p>
<p id="sn35p95c29p1">
<span class="pali m-text">Yathāssa ghāyato gandhaṁ,</span><br />
<span class="sujato m-text">Even as you smell an odor</span><br />
</p>
<p id="sn35p95c29p2">
<span class="pali m-text">sevato cāpi vedanaṁ;</span><br />
<span class="sujato m-text">and get familiar with how it feels,</span><br />
</p>
<p id="sn35p95c29p3">
<span class="pali m-text">Khīyati nopacīyati,</span><br />
<span class="sujato m-text">you wear away, you don’t heap up:</span><br />
</p>
<p id="sn35p95c29p4">
<span class="pali m-text">evaṁ so caratī sato;</span><br />
<span class="sujato m-text">that’s how to live mindfully.</span><br />
</p>
<p id="sn35p95c29p5">
<span class="pali m-text">Evaṁ apacinato dukkhaṁ,</span><br />
<span class="sujato m-text">Eroding suffering like this,</span><br />
</p>
<p id="sn35p95c29p6">
<span class="pali m-text">santike nibbāna vuccati.</span><br />
<span class="sujato m-text">you’re said to be in the presence of extinguishment.</span><br />
</p>
<p id="sn35p95c30p1">
<span class="pali m-text">Na so rajjati rasesu,</span><br />
<span class="sujato m-text">Enjoying a taste with mindfulness,</span><br />
</p>
<p id="sn35p95c30p2">
<span class="pali m-text">rasaṁ bhotvā paṭissato;</span><br />
<span class="sujato m-text">there’s no desire for tastes.</span><br />
</p>
<p id="sn35p95c30p3">
<span class="pali m-text">Virattacitto vedeti,</span><br />
<span class="sujato m-text">Experiencing it with a mind free of desire,</span><br />
</p>
<p id="sn35p95c30p4">
<span class="pali m-text">tañca nājjhosa tiṭṭhati.</span><br />
<span class="sujato m-text">you don’t keep clinging to it.</span><br />
</p>
<p id="sn35p95c31p1">
<span class="pali m-text">Yathāssa sāyato rasaṁ,</span><br />
<span class="sujato m-text">Even as you savor a taste</span><br />
</p>
<p id="sn35p95c31p2">
<span class="pali m-text">sevato cāpi vedanaṁ;</span><br />
<span class="sujato m-text">and get familiar with how it feels,</span><br />
</p>
<p id="sn35p95c31p3">
<span class="pali m-text">Khīyati nopacīyati,</span><br />
<span class="sujato m-text">you wear away, you don’t heap up:</span><br />
</p>
<p id="sn35p95c31p4">
<span class="pali m-text">evaṁ so caratī sato;</span><br />
<span class="sujato m-text">that’s how to live mindfully.</span><br />
</p>
<p id="sn35p95c31p5">
<span class="pali m-text">Evaṁ apacinato dukkhaṁ,</span><br />
<span class="sujato m-text">Eroding suffering like this,</span><br />
</p>
<p id="sn35p95c31p6">
<span class="pali m-text">santike nibbāna vuccati.</span><br />
<span class="sujato m-text">you’re said to be in the presence of extinguishment.</span><br />
</p>
<p id="sn35p95c32p1">
<span class="pali m-text">Na so rajjati phassesu,</span><br />
<span class="sujato m-text">When you sense a touch with mindfulness,</span><br />
</p>
<p id="sn35p95c32p2">
<span class="pali m-text">phassaṁ phussa paṭissato;</span><br />
<span class="sujato m-text">there’s no desire for touches.</span><br />
</p>
<p id="sn35p95c32p3">
<span class="pali m-text">Virattacitto vedeti,</span><br />
<span class="sujato m-text">Experiencing it with a mind free of desire,</span><br />
</p>
<p id="sn35p95c32p4">
<span class="pali m-text">tañca nājjhosa tiṭṭhati.</span><br />
<span class="sujato m-text">you don’t keep clinging to it.</span><br />
</p>
<p id="sn35p95c33p1">
<span class="pali m-text">Yathāssa phusato phassaṁ,</span><br />
<span class="sujato m-text">Even as you sense a touch</span><br />
</p>
<p id="sn35p95c33p2">
<span class="pali m-text">sevato cāpi vedanaṁ;</span><br />
<span class="sujato m-text">and get familiar with how it feels,</span><br />
</p>
<p id="sn35p95c33p3">
<span class="pali m-text">Khīyati nopacīyati,</span><br />
<span class="sujato m-text">you wear away, you don’t heap up:</span><br />
</p>
<p id="sn35p95c33p4">
<span class="pali m-text">evaṁ so caratī sato;</span><br />
<span class="sujato m-text">that’s how to live mindfully.</span><br />
</p>
<p id="sn35p95c33p5">
<span class="pali m-text">Evaṁ apacinato dukkhaṁ,</span><br />
<span class="sujato m-text">Eroding suffering like this,</span><br />
</p>
<p id="sn35p95c33p6">
<span class="pali m-text">santike nibbāna vuccati.</span><br />
<span class="sujato m-text">you’re said to be in the presence of extinguishment.</span><br />
</p>
<p id="sn35p95c34p1">
<span class="pali m-text">Na so rajjati dhammesu,</span><br />
<span class="sujato m-text">When you know a thought with mindfulness,</span><br />
</p>
<p id="sn35p95c34p2">
<span class="pali m-text">dhammaṁ ñatvā paṭissato;</span><br />
<span class="sujato m-text">there’s no desire for thoughts.</span><br />
</p>
<p id="sn35p95c34p3">
<span class="pali m-text">Virattacitto vedeti,</span><br />
<span class="sujato m-text">Experiencing it with a mind free of desire,</span><br />
</p>
<p id="sn35p95c34p4">
<span class="pali m-text">tañca nājjhosa tiṭṭhati.</span><br />
<span class="sujato m-text">you don’t keep clinging to it.</span><br />
</p>
<p id="sn35p95c35p1">
<span class="pali m-text">Yathāssa jānato dhammaṁ,</span><br />
<span class="sujato m-text">Even as you know a thought</span><br />
</p>
<p id="sn35p95c35p2">
<span class="pali m-text">Sevato cāpi vedanaṁ;</span><br />
<span class="sujato m-text">and get familiar with how it feels,</span><br />
</p>
<p id="sn35p95c35p3">
<span class="pali m-text">Khīyati nopacīyati,</span><br />
<span class="sujato m-text">you wear away, you don’t heap up:</span><br />
</p>
<p id="sn35p95c35p4">
<span class="pali m-text">Evaṁ so caratī sato;</span><br />
<span class="sujato m-text">that’s how to live mindfully.</span><br />
</p>
<p id="sn35p95c35p5">
<span class="pali m-text">Evaṁ apacinato dukkhaṁ,</span><br />
<span class="sujato m-text">Eroding suffering like this,</span><br />
</p>
<p id="sn35p95c35p6">
<span class="pali m-text">Santike nibbāna vuccatī’ti.</span><br />
<span class="sujato m-text">you’re said to be in the presence of extinguishment.’</span><br />
</p>
<p id="sn35p95c36p1">
<span class="pali m-text">Imassa khvāhaṁ, bhante, bhagavatā saṅkhittena bhāsitassa evaṁ vitthārena atthaṁ ājānāmī”ti.</span><br />
<span class="sujato m-text">That’s how I understand the detailed meaning of the Buddha’s brief statement.”</span><br />
</p>
<p id="sn35p95c36p2">
<span class="pali m-text">“Sādhu sādhu, mālukyaputta.</span><br />
<span class="sujato m-text">“Good, good, Māluṅkyaputta!</span><br />
</p>
<p id="sn35p95c36p3">
<span class="pali m-text">Sādhu kho tvaṁ, mālukyaputta, mayā saṅkhittena bhāsitassa vitthārena atthaṁ ājānāsi:</span><br />
<span class="sujato m-text">It’s good that you understand the detailed meaning of what I’ve said in brief like this.</span><br />
</p>
<p id="sn35p95c37p1">
<span class="pali m-text">‘Rūpaṁ disvā sati muṭṭhā,</span><br />
<span class="sujato m-text">(The Buddha repeats the verses in full.)</span><br />
</p>
<p id="sn35p95c37p2">
<span class="pali m-text">Piyaṁ nimittaṁ manasi karoto;</span><br />
</p>
<p id="sn35p95c37p3">
<span class="pali m-text">Sārattacitto vedeti,</span><br />
</p>
<p id="sn35p95c37p4">
<span class="pali m-text">Tañca ajjhosa tiṭṭhati.</span><br />
</p>
<p id="sn35p95c38p1">
<span class="pali m-text">Tassa vaḍḍhanti vedanā,</span><br />
</p>
<p id="sn35p95c38p2">
<span class="pali m-text">anekā rūpasambhavā;</span><br />
</p>
<p id="sn35p95c38p3">
<span class="pali m-text">Abhijjhā ca vihesā ca,</span><br />
</p>
<p id="sn35p95c38p4">
<span class="pali m-text">cittamassūpahaññati;</span><br />
</p>
<p id="sn35p95c38p5">
<span class="pali m-text">Evaṁ ācinato dukkhaṁ,</span><br />
</p>
<p id="sn35p95c38p6">
<span class="pali m-text">ārā nibbāna vuccati.</span><br />
</p>
<p id="sn35p95c38p7">
<span class="pali m-text">…pe…</span><br />
</p>
<p id="sn35p95c39p1">
<span class="pali m-text">Na so rajjati dhammesu,</span><br />
</p>
<p id="sn35p95c39p2">
<span class="pali m-text">dhammaṁ ñatvā paṭissato;</span><br />
</p>
<p id="sn35p95c39p3">
<span class="pali m-text">Virattacitto vedeti,</span><br />
</p>
<p id="sn35p95c39p4">
<span class="pali m-text">tañca nājjhosa tiṭṭhati.</span><br />
</p>
<p id="sn35p95c40p1">
<span class="pali m-text">Yathāssa vijānato dhammaṁ,</span><br />
</p>
<p id="sn35p95c40p2">
<span class="pali m-text">Sevato cāpi vedanaṁ;</span><br />
</p>
<p id="sn35p95c40p3">
<span class="pali m-text">Khīyati nopacīyati,</span><br />
</p>
<p id="sn35p95c40p4">
<span class="pali m-text">Evaṁ so caratī sato;</span><br />
</p>
<p id="sn35p95c40p5">
<span class="pali m-text">Evaṁ apacinato dukkhaṁ,</span><br />
</p>
<p id="sn35p95c40p6">
<span class="pali m-text">Santike nibbāna vuccatī’ti.</span><br />
</p>
<p id="sn35p95c41p1">
<span class="pali m-text">Imassa kho, mālukyaputta, mayā saṅkhittena bhāsitassa evaṁ vitthārena attho daṭṭhabbo”ti.</span><br />
<span class="sujato m-text">This is how to understand the detailed meaning of what I said in brief.”</span><br />
</p>
<p id="sn35p95c42p1">
<span class="pali m-text">Atha kho āyasmā mālukyaputto bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="sujato m-text">And then Venerable Māluṅkyaputta approved and agreed with what the Buddha said. He got up from his seat, bowed, and respectfully circled the Buddha, keeping him on his right, before leaving.</span><br />
</p>
<p id="sn35p95c42p2">
<span class="pali m-text">Atha kho āyasmā mālukyaputto eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi.</span><br />
<span class="sujato m-text">Then Māluṅkyaputta, living alone, withdrawn, diligent, keen, and resolute, soon realized the supreme end of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness.</span><br />
</p>
<p id="sn35p95c42p3">
<span class="pali m-text">“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi.</span><br />
<span class="sujato m-text">He understood: “Rebirth is ended; the spiritual journey has been completed; what had to be done has been done; there is no return to any state of existence.”</span><br />
</p>
<p id="sn35p95c42p4">
<span class="pali m-text">Aññataro ca panāyasmā mālukyaputto arahataṁ ahosīti.</span><br />
<span class="sujato m-text">And Venerable Māluṅkyaputta became one of the perfected.</span><br />
</p>
<p id="sn35p95c42p5">
<span class="pali m-text">Dutiyaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>