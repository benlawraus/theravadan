<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn44 &raquo; Saṁyutta Nikāya 44.1 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/sn0044p0001.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-sn-index.html">sn</a> &raquo;
            <a href="../pages/sutta-sn-sn44-index.html">sn44</a> &raquo;
          </span>
          Saṁyutta Nikāya 44.1
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/sn0043p0044.html">Previous</a></div>
<div class="m-col-t-6 m-text-right">
<a href="../pages/sn0044p0002.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 44.1</span></p>
<p id="sn44p1c0p2">
<span class="pali m-text">1. Abyākatavagga</span><br />
<span class="sujato m-text">1. The Undeclared Points</span><br />
</p>
<section id="khemasutta">
<span id="sn44p1c0p3"></span><h2><span class="pali m-text">Khemāsutta</span></h2>
<p><span class="sujato m-text">With Khemā</span></p>
<p id="sn44p1c1p1">
<span class="pali m-text">Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="sn44p1c1p2">
<span class="pali m-text">Tena kho pana samayena khemā bhikkhunī kosalesu cārikaṁ caramānā antarā ca sāvatthiṁ antarā ca sāketaṁ toraṇavatthusmiṁ vāsaṁ upagatā hoti.</span><br />
<span class="sujato m-text">Now at that time the nun Khemā was wandering in the land of the Kosalans between Sāvatthī and Sāketa when she took up residence in Toraṇavatthu.</span><br />
</p>
<p id="sn44p1c1p3">
<span class="pali m-text">Atha kho rājā pasenadi kosalo sāketā sāvatthiṁ gacchanto, antarā ca sāketaṁ antarā ca sāvatthiṁ toraṇavatthusmiṁ ekarattivāsaṁ upagacchi.</span><br />
<span class="sujato m-text">Then King Pasenadi was traveling from Sāketa to Sāvatthī, and he too stayed in Toraṇavatthu for a single night.</span><br />
</p>
<p id="sn44p1c1p4">
<span class="pali m-text">Atha kho rājā pasenadi kosalo aññataraṁ purisaṁ āmantesi:</span><br />
<span class="sujato m-text">Then King Pasenadi addressed a man,</span><br />
</p>
<p id="sn44p1c1p5">
<span class="pali m-text">“ehi tvaṁ, ambho purisa, toraṇavatthusmiṁ tathārūpaṁ samaṇaṁ vā brāhmaṇaṁ vā jāna yamahaṁ ajja payirupāseyyan”ti.</span><br />
<span class="sujato m-text">“Please, mister, check if there’s a suitable ascetic or brahmin in Toraṇavatthu to whom I can pay homage.”</span><br />
</p>
<p id="sn44p1c2p1">
<span class="pali m-text">“Evaṁ, devā”ti kho so puriso rañño pasenadissa kosalassa paṭissutvā kevalakappaṁ toraṇavatthuṁ āhiṇḍanto nāddasa tathārūpaṁ samaṇaṁ vā brāhmaṇaṁ vā yaṁ rājā pasenadi kosalo payirupāseyya.</span><br />
<span class="sujato m-text">“Yes, Your Majesty,” replied that man. He searched all over Toraṇavatthu, but he couldn’t see a suitable ascetic or brahmin for the king to pay homage to.</span><br />
</p>
<p id="sn44p1c2p2">
<span class="pali m-text">Addasā kho so puriso khemaṁ bhikkhuniṁ toraṇavatthusmiṁ vāsaṁ upagataṁ.</span><br />
<span class="sujato m-text">But he saw that the nun Khemā was staying there,</span><br />
</p>
<p id="sn44p1c2p3">
<span class="pali m-text">Disvāna yena rājā pasenadi kosalo tenupasaṅkami; upasaṅkamitvā rājānaṁ pasenadiṁ kosalaṁ etadavoca:</span><br />
<span class="sujato m-text">so he went to the king and said to him,</span><br />
</p>
<p id="sn44p1c3p1">
<span class="pali m-text">“Natthi kho, deva, toraṇavatthusmiṁ tathārūpo samaṇo vā brāhmaṇo vā yaṁ devo payirupāseyya.</span><br />
<span class="sujato m-text">“Your Majesty, there’s no ascetic or brahmin in Toraṇavatthu for the king to pay homage to.</span><br />
</p>
<p id="sn44p1c3p2">
<span class="pali m-text">Atthi ca kho, deva, khemā nāma bhikkhunī, tassa bhagavato sāvikā arahato sammāsambuddhassa.</span><br />
<span class="sujato m-text">But there is the nun Khemā, who’s a disciple of the Blessed One, the perfected one, the fully awakened Buddha.</span><br />
</p>
<p id="sn44p1c3p3">
<span class="pali m-text">Tassā kho pana ayyāya evaṁ kalyāṇo kittisaddo abbhuggato:</span><br />
<span class="sujato m-text">She has a good reputation as being</span><br />
</p>
<p id="sn44p1c3p4">
<span class="pali m-text">‘paṇḍitā, viyattā medhāvinī bahussutā cittakathā kalyāṇapaṭibhānā’ti.</span><br />
<span class="sujato m-text">astute, competent, clever, learned, a brilliant speaker, and eloquent.</span><br />
</p>
<p id="sn44p1c3p5">
<span class="pali m-text">Taṁ devo payirupāsatū”ti.</span><br />
<span class="sujato m-text">Your Majesty may pay homage to her.”</span><br />
</p>
<p id="sn44p1c4p1">
<span class="pali m-text">Atha kho rājā pasenadi kosalo yena khemā bhikkhunī tenupasaṅkami; upasaṅkamitvā khemaṁ bhikkhuniṁ abhivādetvā ekamantaṁ nisīdi. Ekamantaṁ nisinno kho rājā pasenadi kosalo khemaṁ bhikkhuniṁ etadavoca:</span><br />
<span class="sujato m-text">Then King Pasenadi of Kosala went up to the nun Khemā, bowed, sat down to one side, and said to her:</span><br />
</p>
<p id="sn44p1c4p2">
<span class="pali m-text">“kiṁ nu kho, ayye, hoti tathāgato paraṁ maraṇā”ti?</span><br />
<span class="sujato m-text">“Ma’am, does a Realized One exist after death?”</span><br />
</p>
<p id="sn44p1c4p3">
<span class="pali m-text">“Abyākataṁ kho etaṁ, mahārāja, bhagavatā:</span><br />
<span class="sujato m-text">“Great king, this has not been declared by the Buddha.”</span><br />
</p>
<p id="sn44p1c4p4">
<span class="pali m-text">‘hoti tathāgato paraṁ maraṇā’”ti.</span><br />
</p>
<p id="sn44p1c4p5">
<span class="pali m-text">“Kiṁ panayye, na hoti tathāgato paraṁ maraṇā”ti?</span><br />
<span class="sujato m-text">“Well then, does a Realized One not exist after death?”</span><br />
</p>
<p id="sn44p1c4p6">
<span class="pali m-text">“Etampi kho, mahārāja, abyākataṁ bhagavatā:</span><br />
<span class="sujato m-text">“This too has not been declared by the Buddha.”</span><br />
</p>
<p id="sn44p1c4p7">
<span class="pali m-text">‘na hoti tathāgato paraṁ maraṇā’”ti.</span><br />
</p>
<p id="sn44p1c4p8">
<span class="pali m-text">“Kiṁ nu kho, ayye, hoti ca na ca hoti tathāgato paraṁ maraṇā”ti?</span><br />
<span class="sujato m-text">“Well then, does a Realized One both exist and not exist after death?”</span><br />
</p>
<p id="sn44p1c4p9">
<span class="pali m-text">“Abyākataṁ kho etaṁ, mahārāja, bhagavatā:</span><br />
<span class="sujato m-text">“This has not been declared by the Buddha.”</span><br />
</p>
<p id="sn44p1c4p10">
<span class="pali m-text">‘hoti ca na ca hoti tathāgato paraṁ maraṇā’”ti.</span><br />
</p>
<p id="sn44p1c4p11">
<span class="pali m-text">“Kiṁ panayye, neva hoti na na hoti tathāgato paraṁ maraṇā”ti.</span><br />
<span class="sujato m-text">“Well then, does a Realized One neither exist nor not exist after death?”</span><br />
</p>
<p id="sn44p1c4p12">
<span class="pali m-text">“Etampi kho, mahārāja, abyākataṁ bhagavatā:</span><br />
<span class="sujato m-text">“This too has not been declared by the Buddha.”</span><br />
</p>
<p id="sn44p1c4p13">
<span class="pali m-text">‘neva hoti na na hoti tathāgato paraṁ maraṇā’”ti.</span><br />
</p>
<p id="sn44p1c5p1">
<span class="pali m-text">“‘Kiṁ nu kho, ayye, hoti tathāgato paraṁ maraṇā’ti, iti puṭṭhā samānā:</span><br />
<span class="sujato m-text">“Ma’am, when asked these questions, you say</span><br />
</p>
<p id="sn44p1c5p2">
<span class="pali m-text">‘abyākataṁ kho etaṁ, mahārāja, bhagavatā—</span><br />
<span class="sujato m-text">that this has not been declared by the Buddha.</span><br />
</p>
<p id="sn44p1c5p3">
<span class="pali m-text">hoti tathāgato paraṁ maraṇā’ti vadesi.</span><br />
</p>
<p id="sn44p1c5p4">
<span class="pali m-text">‘Kiṁ panayye, na hoti tathāgato paraṁ maraṇā’ti iti puṭṭhā samānā:</span><br />
</p>
<p id="sn44p1c5p5">
<span class="pali m-text">‘etampi kho, mahārāja, abyākataṁ bhagavatā—</span><br />
</p>
<p id="sn44p1c5p6">
<span class="pali m-text">na hoti tathāgato paraṁ maraṇā’ti vadesi.</span><br />
</p>
<p id="sn44p1c5p7">
<span class="pali m-text">‘Kiṁ nu kho, ayye, hoti ca na ca hoti tathāgato paraṁ maraṇā’ti iti puṭṭhā samānā:</span><br />
</p>
<p id="sn44p1c5p8">
<span class="pali m-text">‘abyākataṁ kho etaṁ, mahārāja, bhagavatā—</span><br />
</p>
<p id="sn44p1c5p9">
<span class="pali m-text">hoti ca na ca hoti tathāgato paraṁ maraṇā’ti vadesi.</span><br />
</p>
<p id="sn44p1c5p10">
<span class="pali m-text">‘Kiṁ panayye, neva hoti na na hoti tathāgato paraṁ maraṇā’ti iti puṭṭhā samānā:</span><br />
</p>
<p id="sn44p1c5p11">
<span class="pali m-text">‘etampi kho, mahārāja, abyākataṁ bhagavatā—</span><br />
</p>
<p id="sn44p1c5p12">
<span class="pali m-text">neva hoti na na hoti tathāgato paraṁ maraṇā’ti vadesi.</span><br />
</p>
<p id="sn44p1c5p13">
<span class="pali m-text">Ko nu kho, ayye, hetu, ko paccayo yenetaṁ abyākataṁ bhagavatā”ti?</span><br />
<span class="sujato m-text">What’s the cause, what’s the reason why this has not been declared by the Buddha?”</span><br />
</p>
<p id="sn44p1c6p1">
<span class="pali m-text">“Tena hi, mahārāja, taññevettha paṭipucchissāmi. Yathā te khameyya tathā naṁ byākareyyāsi.</span><br />
<span class="sujato m-text">“Well then, great king, I’ll ask you about this in return, and you can answer as you like.</span><br />
</p>
<p id="sn44p1c6p2">
<span class="pali m-text">Taṁ kiṁ maññasi, mahārāja,</span><br />
<span class="sujato m-text">What do you think, great king?</span><br />
</p>
<p id="sn44p1c6p3">
<span class="pali m-text">atthi te koci gaṇako vā muddiko vā saṅkhāyako vā yo pahoti gaṅgāya vālukaṁ gaṇetuṁ—</span><br />
<span class="sujato m-text">Is there any accountant or finger-tallier or reckoner who can count the grains of sand in the Ganges, that is,</span><br />
</p>
<p id="sn44p1c6p4">
<span class="pali m-text">ettakā vālukā iti vā, ettakāni vālukasatāni iti vā, ettakāni vālukasahassāni iti vā, ettakāni vālukasatasahassāni iti vā”ti?</span><br />
<span class="sujato m-text">how many grains of sand there are, how many hundreds or thousands or hundreds of thousands of grains of sand?”</span><br />
</p>
<p id="sn44p1c6p5">
<span class="pali m-text">“No hetaṁ, ayye”.</span><br />
<span class="sujato m-text">“No, ma’am.”</span><br />
</p>
<p id="sn44p1c6p6">
<span class="pali m-text">“Atthi pana te koci gaṇako vā muddiko vā saṅkhāyako vā yo pahoti mahāsamudde udakaṁ gaṇetuṁ—</span><br />
<span class="sujato m-text">“Is there any accountant or finger-tallier or reckoner who can count the water in the ocean, that is,</span><br />
</p>
<p id="sn44p1c6p7">
<span class="pali m-text">ettakāni udakāḷhakāni iti vā, ettakāni udakāḷhakasatāni iti vā, ettakāni udakāḷhakasahassāni iti vā, ettakāni udakāḷhakasatasahassāni iti vā”ti?</span><br />
<span class="sujato m-text">how many gallons of water there are, how many hundreds or thousands or hundreds of thousands of gallons of water?”</span><br />
</p>
<p id="sn44p1c6p8">
<span class="pali m-text">“No hetaṁ, ayye”.</span><br />
<span class="sujato m-text">“No, ma’am.</span><br />
</p>
<p id="sn44p1c6p9">
<span class="pali m-text">“Taṁ kissa hetu”?</span><br />
<span class="sujato m-text">Why is that?</span><br />
</p>
<p id="sn44p1c6p10">
<span class="pali m-text">“Mahāyye, samuddo gambhīro appameyyo duppariyogāho”ti.</span><br />
<span class="sujato m-text">Because the ocean is deep, immeasurable, and hard to fathom.”</span><br />
</p>
<p id="sn44p1c6p11">
<span class="pali m-text">“Evameva kho, mahārāja, yena rūpena tathāgataṁ paññāpayamāno paññāpeyya taṁ rūpaṁ tathāgatassa pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ.</span><br />
<span class="sujato m-text">“In the same way, great king, any form by which a Realized One might be described has been cut off at the root, made like a palm stump, obliterated, and unable to arise in the future.</span><br />
</p>
<p id="sn44p1c6p12">
<span class="pali m-text">Rūpasaṅkhāyavimutto kho, mahārāja, tathāgato gambhīro appameyyo duppariyogāho—</span><br />
<span class="sujato m-text">A Realized One is freed from reckoning in terms of form. They’re deep, immeasurable, and hard to fathom,</span><br />
</p>
<p id="sn44p1c6p13">
<span class="pali m-text">seyyathāpi mahāsamuddo.</span><br />
<span class="sujato m-text">like the ocean.</span><br />
</p>
<p id="sn44p1c6p14">
<span class="pali m-text">‘Hoti tathāgato paraṁ maraṇā’tipi na upeti, ‘na hoti tathāgato paraṁ maraṇā’tipi na upeti, ‘hoti ca na ca hoti tathāgato paraṁ maraṇā’tipi na upeti, ‘neva hoti na na hoti tathāgato paraṁ maraṇā’tipi na upeti.</span><br />
<span class="sujato m-text">To say that after death, a Realized One still exists, or no longer exists, or both still exists and no longer exists, or neither still exists nor no longer exists: none of these apply.</span><br />
</p>
<p id="sn44p1c7p1">
<span class="pali m-text">Yāya vedanāya tathāgataṁ paññāpayamāno paññāpeyya, sā vedanā tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
<span class="sujato m-text">Any feeling …</span><br />
</p>
<p id="sn44p1c7p2">
<span class="pali m-text">Vedanāsaṅkhāyavimutto, mahārāja, tathāgato gambhīro appameyyo duppariyogāho—</span><br />
</p>
<p id="sn44p1c7p3">
<span class="pali m-text">seyyathāpi mahāsamuddo.</span><br />
</p>
<p id="sn44p1c7p4">
<span class="pali m-text">‘Hoti tathāgato paraṁ maraṇā’tipi na upeti, ‘na hoti tathāgato paraṁ maraṇā’tipi na upeti, ‘hoti ca na ca hoti tathāgato paraṁ maraṇā’tipi na upeti, ‘neva hoti na na hoti tathāgato paraṁ maraṇā’tipi na upeti.</span><br />
</p>
<p id="sn44p1c8p1">
<span class="pali m-text">Yāya saññāya tathāgataṁ …pe…</span><br />
<span class="sujato m-text">perception …</span><br />
</p>
<p id="sn44p1c8p2">
<span class="pali m-text">yehi saṅkhārehi tathāgataṁ paññāpayamāno paññāpeyya, te saṅkhārā tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
<span class="sujato m-text">choices …</span><br />
</p>
<p id="sn44p1c8p3">
<span class="pali m-text">Saṅkhārasaṅkhāyavimutto kho, mahārāja, tathāgato gambhīro appameyyo duppariyogāho—</span><br />
</p>
<p id="sn44p1c8p4">
<span class="pali m-text">seyyathāpi mahāsamuddo.</span><br />
</p>
<p id="sn44p1c8p5">
<span class="pali m-text">‘Hoti tathāgato paraṁ maraṇā’tipi na upeti, ‘na hoti tathāgato paraṁ maraṇā’tipi na upeti, ‘hoti ca na ca hoti tathāgato paraṁ maraṇā’tipi na upeti, ‘neva hoti na na hoti tathāgato paraṁ maraṇā’tipi na upeti.</span><br />
</p>
<p id="sn44p1c9p1">
<span class="pali m-text">Yena viññāṇena tathāgataṁ paññāpayamāno paññāpeyya taṁ viññāṇaṁ tathāgatassa pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ.</span><br />
<span class="sujato m-text">consciousness by which a Realized One might be described has been cut off at the root, made like a palm stump, obliterated, and unable to arise in the future.</span><br />
</p>
<p id="sn44p1c9p2">
<span class="pali m-text">Viññāṇasaṅkhāyavimutto kho, mahārāja, tathāgato gambhīro appameyyo duppariyogāho—</span><br />
<span class="sujato m-text">A Realized One is freed from reckoning in terms of consciousness. They’re deep, immeasurable, and hard to fathom,</span><br />
</p>
<p id="sn44p1c9p3">
<span class="pali m-text">seyyathāpi mahāsamuddo.</span><br />
<span class="sujato m-text">like the ocean.</span><br />
</p>
<p id="sn44p1c9p4">
<span class="pali m-text">‘Hoti tathāgato paraṁ maraṇā’tipi na upeti, ‘na hoti tathāgato paraṁ maraṇā’tipi na upeti, ‘hoti ca na ca hoti tathāgato paraṁ maraṇā’tipi na upeti, ‘neva hoti na na hoti tathāgato paraṁ maraṇā’tipi na upetī”ti.</span><br />
<span class="sujato m-text">To say that after death, a Realized One still exists, or no longer exists, or both still exists and no longer exists, or neither still exists nor no longer exists: none of these apply.”</span><br />
</p>
<p id="sn44p1c9p5">
<span class="pali m-text">Atha kho rājā pasenadi kosalo khemāya bhikkhuniyā bhāsitaṁ abhinanditvā anumoditvā uṭṭhāyāsanā khemaṁ bhikkhuniṁ abhivādetvā padakkhiṇaṁ katvā pakkāmi.</span><br />
<span class="sujato m-text">Then King Pasenadi approved and agreed with what the nun Khemā said. Then he got up from his seat, bowed, and respectfully circled her, keeping her on his right, before leaving.</span><br />
</p>
<p id="sn44p1c10p1">
<span class="pali m-text">Atha kho rājā pasenadi kosalo aparena samayena yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho rājā pasenadi kosalo bhagavantaṁ etadavoca:</span><br />
<span class="sujato m-text">Then on a later occasion King Pasenadi of Kosala went up to the Buddha, bowed, and sat down to one side. He asked the Buddha exactly the same questions he had asked the nun Khemā, and received the same answers.</span><br />
</p>
<p id="sn44p1c10p2">
<span class="pali m-text">“kiṁ nu kho, bhante, hoti tathāgato paraṁ maraṇā”ti?</span><br />
</p>
<p id="sn44p1c10p3">
<span class="pali m-text">“Abyākataṁ kho etaṁ, mahārāja, mayā:</span><br />
</p>
<p id="sn44p1c10p4">
<span class="pali m-text">‘hoti tathāgato paraṁ maraṇā’”ti.</span><br />
</p>
<p id="sn44p1c10p5">
<span class="pali m-text">“Kiṁ pana, bhante, na hoti tathāgato paraṁ maraṇā”ti?</span><br />
</p>
<p id="sn44p1c10p6">
<span class="pali m-text">“Etampi kho, mahārāja, abyākataṁ mayā:</span><br />
</p>
<p id="sn44p1c10p7">
<span class="pali m-text">‘na hoti tathāgato paraṁ maraṇā’”ti.</span><br />
</p>
<p id="sn44p1c10p8">
<span class="pali m-text">“Kiṁ nu kho, bhante, hoti ca na ca hoti tathāgato paraṁ maraṇā”ti?</span><br />
</p>
<p id="sn44p1c10p9">
<span class="pali m-text">“Abyākataṁ kho etaṁ, mahārāja, mayā:</span><br />
</p>
<p id="sn44p1c10p10">
<span class="pali m-text">‘hoti ca na ca hoti tathāgato paraṁ maraṇā’”ti.</span><br />
</p>
<p id="sn44p1c10p11">
<span class="pali m-text">“Kiṁ pana, bhante, neva hoti na na hoti tathāgato paraṁ maraṇā”ti?</span><br />
</p>
<p id="sn44p1c10p12">
<span class="pali m-text">“Etampi kho, mahārāja, abyākataṁ mayā:</span><br />
</p>
<p id="sn44p1c10p13">
<span class="pali m-text">‘neva hoti na na hoti tathāgato paraṁ maraṇā’”ti.</span><br />
</p>
<p id="sn44p1c10p14">
<span class="pali m-text">“‘Kiṁ nu kho, bhante, hoti tathāgato paraṁ maraṇā’ti iti puṭṭho samāno:</span><br />
</p>
<p id="sn44p1c10p15">
<span class="pali m-text">‘abyākataṁ kho etaṁ, mahārāja, mayā—hoti tathāgato paraṁ maraṇā’ti vadesi …pe….</span><br />
</p>
<p id="sn44p1c10p16">
<span class="pali m-text">“‘Kiṁ pana, bhante, neva hoti na na hoti tathāgato paraṁ maraṇā’ti iti puṭṭho samāno:</span><br />
</p>
<p id="sn44p1c10p17">
<span class="pali m-text">‘etampi kho, mahārāja, abyākataṁ mayā—</span><br />
</p>
<p id="sn44p1c10p18">
<span class="pali m-text">neva hoti na na hoti tathāgato paraṁ maraṇā’ti vadesi.</span><br />
</p>
<p id="sn44p1c10p19">
<span class="pali m-text">Ko nu kho, bhante, hetu, ko paccayo, yenetaṁ abyākataṁ bhagavatā”ti?</span><br />
</p>
<p id="sn44p1c11p1">
<span class="pali m-text">“Tena hi, mahārāja, taññevettha paṭipucchissāmi. Yathā te khameyya tathā naṁ byākareyyāsi.</span><br />
</p>
<p id="sn44p1c11p2">
<span class="pali m-text">Taṁ kiṁ maññasi, mahārāja, atthi te koci gaṇako vā muddiko vā saṅkhāyako vā yo pahoti gaṅgāya vālukaṁ gaṇetuṁ—</span><br />
</p>
<p id="sn44p1c11p3">
<span class="pali m-text">ettakā vālukā iti vā …pe… ettakāni vālukasatasahassāni iti vā”ti?</span><br />
</p>
<p id="sn44p1c11p4">
<span class="pali m-text">“No hetaṁ, bhante”.</span><br />
</p>
<p id="sn44p1c11p5">
<span class="pali m-text">“Atthi pana te koci gaṇako vā muddiko vā saṅkhāyako vā yo pahoti mahāsamudde udakaṁ gaṇetuṁ—</span><br />
</p>
<p id="sn44p1c11p6">
<span class="pali m-text">ettakāni udakāḷhakāni iti vā …pe… ettakāni udakāḷhakasatasahassāni iti vā”ti?</span><br />
</p>
<p id="sn44p1c11p7">
<span class="pali m-text">“No hetaṁ, bhante”.</span><br />
</p>
<p id="sn44p1c11p8">
<span class="pali m-text">“Taṁ kissa hetu”?</span><br />
</p>
<p id="sn44p1c11p9">
<span class="pali m-text">“Mahā, bhante, samuddo gambhīro appameyyo duppariyogāho.</span><br />
</p>
<p id="sn44p1c11p10">
<span class="pali m-text">Evameva kho, mahārāja, yena rūpena tathāgataṁ paññāpayamāno paññāpeyya, taṁ rūpaṁ tathāgatassa pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ.</span><br />
</p>
<p id="sn44p1c11p11">
<span class="pali m-text">Rūpasaṅkhāyavimutto kho, mahārāja, tathāgato gambhīro appameyyo duppariyogāho—</span><br />
</p>
<p id="sn44p1c11p12">
<span class="pali m-text">seyyathāpi mahāsamuddo.</span><br />
</p>
<p id="sn44p1c11p13">
<span class="pali m-text">‘Hoti tathāgato paraṁ maraṇā’tipi na upeti …pe…</span><br />
</p>
<p id="sn44p1c11p14">
<span class="pali m-text">‘neva hoti na na hoti tathāgato paraṁ maraṇā’tipi na upeti.</span><br />
</p>
<p id="sn44p1c11p15">
<span class="pali m-text">Yāya vedanāya …pe…</span><br />
</p>
<p id="sn44p1c11p16">
<span class="pali m-text">yāya saññāya …pe… yehi saṅkhārehi …pe….</span><br />
</p>
<p id="sn44p1c12p1">
<span class="pali m-text">Yena viññāṇena tathāgataṁ paññāpayamāno paññāpeyya, taṁ viññāṇaṁ tathāgatassa pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ.</span><br />
</p>
<p id="sn44p1c12p2">
<span class="pali m-text">Viññāṇasaṅkhāyavimutto kho, mahārāja, tathāgato gambhīro appameyyo duppariyogāho—</span><br />
</p>
<p id="sn44p1c12p3">
<span class="pali m-text">seyyathāpi mahāsamuddo.</span><br />
</p>
<p id="sn44p1c12p4">
<span class="pali m-text">‘Hoti tathāgato paraṁ maraṇā’tipi na upeti, ‘na hoti tathāgato paraṁ maraṇā’tipi na upeti, ‘hoti ca na ca hoti tathāgato paraṁ maraṇā’tipi na upeti, ‘neva hoti na na hoti tathāgato paraṁ maraṇā’tipi na upetī”ti.</span><br />
</p>
<p id="sn44p1c13p1">
<span class="pali m-text">“Acchariyaṁ, bhante, abbhutaṁ, bhante.</span><br />
<span class="sujato m-text">He said, “It’s incredible, sir, it’s amazing!</span><br />
</p>
<p id="sn44p1c13p2">
<span class="pali m-text">Yatra hi nāma satthu ceva sāvikāya ca atthena attho byañjanena byañjanaṁ saṁsandissati, samessati, na virodhayissati yadidaṁ aggapadasmiṁ.</span><br />
<span class="sujato m-text">How the meaning and the phrasing of the teacher and the disciple fit together and agree without contradiction when it comes to the chief matter!</span><br />
</p>
<p id="sn44p1c13p3">
<span class="pali m-text">Ekamidāhaṁ, bhante, samayaṁ khemaṁ bhikkhuniṁ upasaṅkamitvā etamatthaṁ apucchiṁ.</span><br />
<span class="sujato m-text">This one time I went to the nun Khemā and asked her about this matter.</span><br />
</p>
<p id="sn44p1c13p4">
<span class="pali m-text">Sāpi me ayyā etehi padehi etehi byañjanehi etamatthaṁ byākāsi, seyyathāpi bhagavā.</span><br />
<span class="sujato m-text">And she explained it to me with these words and phrases, just like the Buddha.</span><br />
</p>
<p id="sn44p1c13p5">
<span class="pali m-text">Acchariyaṁ, bhante, abbhutaṁ, bhante.</span><br />
<span class="sujato m-text">It’s incredible, sir, it’s amazing!</span><br />
</p>
<p id="sn44p1c13p6">
<span class="pali m-text">Yatra hi nāma satthu ceva sāvikāya ca atthena attho byañjanena byañjanaṁ saṁsandissati, samessati, na virodhayissati yadidaṁ aggapadasmiṁ.</span><br />
<span class="sujato m-text">How the meaning and the phrasing of the teacher and the disciple fit together and agree without contradiction when it comes to the chief matter!</span><br />
</p>
<p id="sn44p1c13p7">
<span class="pali m-text">Handa dāni mayaṁ, bhante, gacchāma.</span><br />
<span class="sujato m-text">Well, now, sir, I must go.</span><br />
</p>
<p id="sn44p1c13p8">
<span class="pali m-text">Bahukiccā mayaṁ bahukaraṇīyā”ti.</span><br />
<span class="sujato m-text">I have many duties, and much to do.”</span><br />
</p>
<p id="sn44p1c13p9">
<span class="pali m-text">“Yassadāni tvaṁ, mahārāja, kālaṁ maññasī”ti.</span><br />
<span class="sujato m-text">“Please, great king, go at your convenience.”</span><br />
</p>
<p id="sn44p1c13p10">
<span class="pali m-text">Atha kho rājā pasenadi kosalo bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmīti.</span><br />
<span class="sujato m-text">Then King Pasenadi approved and agreed with what the Buddha said. Then he got up from his seat, bowed, and respectfully circled him, keeping him on his right, before leaving.</span><br />
</p>
<p id="sn44p1c13p11">
<span class="pali m-text">Paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/sn0043p0044.html">Previous</a></div>
<div class="m-col-t-6 m-text-right">
<a href="../pages/sn0044p0002.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>