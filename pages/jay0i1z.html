<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0i1z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0i1z.html" />
  <meta property="og:description" content="Aṭṭhakanipāta Kaccānivagga 5. Gaṅgamālajātaka “Aṅgārajātā pathavī, kukkuḷānugatā mahī; Atha gāyasi vattāni, na taṁ tapati ātapo. Uddhaṁ tapati ādicco, adho tapati vālukā; Atha gāyasi vattāni, na taṁ tapati ātapo”. “Na maṁ tapati ātapo, ātapā tapayanti maṁ; Atthā hi vividhā rāja, te tapanti na ātapo”. “Addasaṁ kāma te …" />
  <meta name="twitter:description" content="Aṭṭhakanipāta Kaccānivagga 5. Gaṅgamālajātaka “Aṅgārajātā pathavī, kukkuḷānugatā mahī; Atha gāyasi vattāni, na taṁ tapati ātapo. Uddhaṁ tapati ādicco, adho tapati vālukā; Atha gāyasi vattāni, na taṁ tapati ātapo”. “Na maṁ tapati ātapo, ātapā tapayanti maṁ; Atthā hi vividhā rāja, te tapanti na ātapo”. “Addasaṁ kāma te …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="atthakanipata">
<h2><a href="#atthakanipata">Aṭṭhakanipāta</a></h2>
<section id="kaccanivagga">
<h3><a href="#kaccanivagga">Kaccānivagga</a></h3>
<section id="gangamalajataka">
<h4><a href="#gangamalajataka">5. Gaṅgamālajātaka</a></h4>
<p id="ja421c1p1">
<span class="m-text m-primary">“Aṅgārajātā pathavī,</span><br />
</p>
<p id="ja421c1p2">
<span class="m-text m-primary">kukkuḷānugatā mahī;</span><br />
</p>
<p id="ja421c1p3">
<span class="m-text m-primary">Atha gāyasi vattāni,</span><br />
</p>
<p id="ja421c1p4">
<span class="m-text m-primary">na taṁ tapati ātapo.</span><br />
</p>
<p id="ja421c2p1">
<span class="m-text m-primary">Uddhaṁ tapati ādicco,</span><br />
</p>
<p id="ja421c2p2">
<span class="m-text m-primary">adho tapati vālukā;</span><br />
</p>
<p id="ja421c2p3">
<span class="m-text m-primary">Atha gāyasi vattāni,</span><br />
</p>
<p id="ja421c2p4">
<span class="m-text m-primary">na taṁ tapati ātapo”.</span><br />
</p>
<p id="ja421c3p1">
<span class="m-text m-primary">“Na maṁ tapati ātapo,</span><br />
</p>
<p id="ja421c3p2">
<span class="m-text m-primary">ātapā tapayanti maṁ;</span><br />
</p>
<p id="ja421c3p3">
<span class="m-text m-primary">Atthā hi vividhā rāja,</span><br />
</p>
<p id="ja421c3p4">
<span class="m-text m-primary">te tapanti na ātapo”.</span><br />
</p>
<p id="ja421c4p1">
<span class="m-text m-primary">“Addasaṁ kāma te mūlaṁ,</span><br />
</p>
<p id="ja421c4p2">
<span class="m-text m-primary">saṅkappā kāma jāyasi;</span><br />
</p>
<p id="ja421c4p3">
<span class="m-text m-primary">Na taṁ saṅkappayissāmi,</span><br />
</p>
<p id="ja421c4p4">
<span class="m-text m-primary">evaṁ kāma na hehisi”.</span><br />
</p>
<p id="ja421c5p1">
<span class="m-text m-primary">“Appāpi kāmā na alaṁ,</span><br />
</p>
<p id="ja421c5p2">
<span class="m-text m-primary">bahūhipi na tappati;</span><br />
</p>
<p id="ja421c5p3">
<span class="m-text m-primary">Ahahā bālalapanā,</span><br />
</p>
<p id="ja421c5p4">
<span class="m-text m-primary">parivajjetha jaggato”.</span><br />
</p>
<p id="ja421c6p1">
<span class="m-text m-primary">“Appassa kammassa phalaṁ mamedaṁ,</span><br />
</p>
<p id="ja421c6p2">
<span class="m-text m-primary">Udayo ajjhāgamā mahattapattaṁ;</span><br />
</p>
<p id="ja421c6p3">
<span class="m-text m-primary">Suladdhalābho vata māṇavassa,</span><br />
</p>
<p id="ja421c6p4">
<span class="m-text m-primary">Yo pabbajī kāmarāgaṁ pahāya”.</span><br />
</p>
<p id="ja421c7p1">
<span class="m-text m-primary">“Tapasā pajahanti pāpakammaṁ,</span><br />
</p>
<p id="ja421c7p2">
<span class="m-text m-primary">Tapasā nhāpitakumbhakārabhāvaṁ;</span><br />
</p>
<p id="ja421c7p3">
<span class="m-text m-primary">Tapasā abhibhuyya gaṅgamāla,</span><br />
</p>
<p id="ja421c7p4">
<span class="m-text m-primary">Nāmenālapasajja brahmadattaṁ”.</span><br />
</p>
<p id="ja421c8p1">
<span class="m-text m-primary">“Sandiṭṭhikameva ‘amma’ passatha,</span><br />
</p>
<p id="ja421c8p2">
<span class="m-text m-primary">Khantīsoraccassa ayaṁ vipāko;</span><br />
</p>
<p id="ja421c8p3">
<span class="m-text m-primary">Yo sabbajanassa vanditohu,</span><br />
</p>
<p id="ja421c8p4">
<span class="m-text m-primary">Taṁ vandāma sarājikā samaccā”.</span><br />
</p>
<p id="ja421c9p1">
<span class="m-text m-primary">“Mā kiñci avacuttha gaṅgamālaṁ,</span><br />
</p>
<p id="ja421c9p2">
<span class="m-text m-primary">Muninaṁ monapathesu sikkhamānaṁ;</span><br />
</p>
<p id="ja421c9p3">
<span class="m-text m-primary">Eso hi atari aṇṇavaṁ,</span><br />
</p>
<p id="ja421c9p4">
<span class="m-text m-primary">Yaṁ taritvā caranti vītasokā”ti.</span><br />
</p>
<p id="ja421c10p1">
<span class="m-text m-primary">Gaṅgamālajātakaṁ pañcamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>