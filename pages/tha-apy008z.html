<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy008z.html" />
  <meta property="og:description" content="Buddhavagga 8. Upālittheraapadāna “Nagare haṁsavatiyā, sujāto nāma brāhmaṇo; Asītikoṭinicayo, pahūtadhanadhaññavā. Ajjhāyako mantadharo, tiṇṇaṁ vedāna pāragū; Lakkhaṇe itihāse ca, sadhamme pāramiṁ gato. Paribbājā ekasikhā, gotamā buddhasāvakā; Carakā tāpasā ceva, caranti mahiyā tadā. Tepi maṁ parivārenti, brāhmaṇo vissuto iti; Bahujjano maṁ pūjeti, nāhaṁ pūjemi kiñcanaṁ. Pūjāraha …" />
  <meta name="twitter:description" content="Buddhavagga 8. Upālittheraapadāna “Nagare haṁsavatiyā, sujāto nāma brāhmaṇo; Asītikoṭinicayo, pahūtadhanadhaññavā. Ajjhāyako mantadharo, tiṇṇaṁ vedāna pāragū; Lakkhaṇe itihāse ca, sadhamme pāramiṁ gato. Paribbājā ekasikhā, gotamā buddhasāvakā; Carakā tāpasā ceva, caranti mahiyā tadā. Tepi maṁ parivārenti, brāhmaṇo vissuto iti; Bahujjano maṁ pūjeti, nāhaṁ pūjemi kiñcanaṁ. Pūjāraha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="buddhavagga">
<h2><a href="#buddhavagga">Buddhavagga</a></h2>
<section id="upalittheraapadana">
<h3><a href="#upalittheraapadana">8. Upālittheraapadāna</a></h3>
<p id="tha-ap8c1p1">
<span class="m-text m-primary">“Nagare haṁsavatiyā,</span><br />
</p>
<p id="tha-ap8c1p2">
<span class="m-text m-primary">sujāto nāma brāhmaṇo;</span><br />
</p>
<p id="tha-ap8c1p3">
<span class="m-text m-primary">Asītikoṭinicayo,</span><br />
</p>
<p id="tha-ap8c1p4">
<span class="m-text m-primary">pahūtadhanadhaññavā.</span><br />
</p>
<p id="tha-ap8c2p1">
<span class="m-text m-primary">Ajjhāyako mantadharo,</span><br />
</p>
<p id="tha-ap8c2p2">
<span class="m-text m-primary">tiṇṇaṁ vedāna pāragū;</span><br />
</p>
<p id="tha-ap8c2p3">
<span class="m-text m-primary">Lakkhaṇe itihāse ca,</span><br />
</p>
<p id="tha-ap8c2p4">
<span class="m-text m-primary">sadhamme pāramiṁ gato.</span><br />
</p>
<p id="tha-ap8c3p1">
<span class="m-text m-primary">Paribbājā ekasikhā,</span><br />
</p>
<p id="tha-ap8c3p2">
<span class="m-text m-primary">gotamā buddhasāvakā;</span><br />
</p>
<p id="tha-ap8c3p3">
<span class="m-text m-primary">Carakā tāpasā ceva,</span><br />
</p>
<p id="tha-ap8c3p4">
<span class="m-text m-primary">caranti mahiyā tadā.</span><br />
</p>
<p id="tha-ap8c4p1">
<span class="m-text m-primary">Tepi maṁ parivārenti,</span><br />
</p>
<p id="tha-ap8c4p2">
<span class="m-text m-primary">brāhmaṇo vissuto iti;</span><br />
</p>
<p id="tha-ap8c4p3">
<span class="m-text m-primary">Bahujjano maṁ pūjeti,</span><br />
</p>
<p id="tha-ap8c4p4">
<span class="m-text m-primary">nāhaṁ pūjemi kiñcanaṁ.</span><br />
</p>
<p id="tha-ap8c5p1">
<span class="m-text m-primary">Pūjārahaṁ na passāmi,</span><br />
</p>
<p id="tha-ap8c5p2">
<span class="m-text m-primary">mānatthaddho ahaṁ tadā;</span><br />
</p>
<p id="tha-ap8c5p3">
<span class="m-text m-primary">Buddhoti vacanaṁ natthi,</span><br />
</p>
<p id="tha-ap8c5p4">
<span class="m-text m-primary">tāva nuppajjate jino.</span><br />
</p>
<p id="tha-ap8c6p1">
<span class="m-text m-primary">Accayena ahorattaṁ,</span><br />
</p>
<p id="tha-ap8c6p2">
<span class="m-text m-primary">padumuttaranāmako;</span><br />
</p>
<p id="tha-ap8c6p3">
<span class="m-text m-primary">Sabbaṁ tamaṁ vinodetvā,</span><br />
</p>
<p id="tha-ap8c6p4">
<span class="m-text m-primary">loke uppajji cakkhumā.</span><br />
</p>
<p id="tha-ap8c7p1">
<span class="m-text m-primary">Vitthārike bāhujaññe,</span><br />
</p>
<p id="tha-ap8c7p2">
<span class="m-text m-primary">puthubhūte ca sāsane;</span><br />
</p>
<p id="tha-ap8c7p3">
<span class="m-text m-primary">Upāgami tadā buddho,</span><br />
</p>
<p id="tha-ap8c7p4">
<span class="m-text m-primary">nagaraṁ haṁsasavhayaṁ.</span><br />
</p>
<p id="tha-ap8c8p1">
<span class="m-text m-primary">Pitu atthāya so buddho,</span><br />
</p>
<p id="tha-ap8c8p2">
<span class="m-text m-primary">dhammaṁ desesi cakkhumā;</span><br />
</p>
<p id="tha-ap8c8p3">
<span class="m-text m-primary">Tena kālena parisā,</span><br />
</p>
<p id="tha-ap8c8p4">
<span class="m-text m-primary">samantā yojanaṁ tadā.</span><br />
</p>
<p id="tha-ap8c9p1">
<span class="m-text m-primary">Sammato manujānaṁ so,</span><br />
</p>
<p id="tha-ap8c9p2">
<span class="m-text m-primary">sunando nāma tāpaso;</span><br />
</p>
<p id="tha-ap8c9p3">
<span class="m-text m-primary">Yāvatā buddhaparisā,</span><br />
</p>
<p id="tha-ap8c9p4">
<span class="m-text m-primary">pupphehacchādayī tadā.</span><br />
</p>
<p id="tha-ap8c10p1">
<span class="m-text m-primary">Catusaccaṁ pakāsente,</span><br />
</p>
<p id="tha-ap8c10p2">
<span class="m-text m-primary">seṭṭhe ca pupphamaṇḍape;</span><br />
</p>
<p id="tha-ap8c10p3">
<span class="m-text m-primary">Koṭisatasahassānaṁ,</span><br />
</p>
<p id="tha-ap8c10p4">
<span class="m-text m-primary">dhammābhisamayo ahu.</span><br />
</p>
<p id="tha-ap8c11p1">
<span class="m-text m-primary">Sattarattindivaṁ buddho,</span><br />
</p>
<p id="tha-ap8c11p2">
<span class="m-text m-primary">vassetvā dhammavuṭṭhiyo;</span><br />
</p>
<p id="tha-ap8c11p3">
<span class="m-text m-primary">Aṭṭhame divase patte,</span><br />
</p>
<p id="tha-ap8c11p4">
<span class="m-text m-primary">sunandaṁ kittayī jino.</span><br />
</p>
<p id="tha-ap8c12p1">
<span class="m-text m-primary">Devaloke manusse vā,</span><br />
</p>
<p id="tha-ap8c12p2">
<span class="m-text m-primary">saṁsaranto ayaṁ bhave;</span><br />
</p>
<p id="tha-ap8c12p3">
<span class="m-text m-primary">Sabbesaṁ pavaro hutvā,</span><br />
</p>
<p id="tha-ap8c12p4">
<span class="m-text m-primary">bhavesu saṁsarissati.</span><br />
</p>
<p id="tha-ap8c13p1">
<span class="m-text m-primary">Kappasatasahassamhi,</span><br />
</p>
<p id="tha-ap8c13p2">
<span class="m-text m-primary">okkākakulasambhavo;</span><br />
</p>
<p id="tha-ap8c13p3">
<span class="m-text m-primary">Gotamo nāma gottena,</span><br />
</p>
<p id="tha-ap8c13p4">
<span class="m-text m-primary">satthā loke bhavissati.</span><br />
</p>
<p id="tha-ap8c14p1">
<span class="m-text m-primary">Tassa dhammesu dāyādo,</span><br />
</p>
<p id="tha-ap8c14p2">
<span class="m-text m-primary">oraso dhammanimmito;</span><br />
</p>
<p id="tha-ap8c14p3">
<span class="m-text m-primary">Mantāṇiputto puṇṇoti,</span><br />
</p>
<p id="tha-ap8c14p4">
<span class="m-text m-primary">hessati satthu sāvako.</span><br />
</p>
<p id="tha-ap8c15p1">
<span class="m-text m-primary">Evaṁ kittayi sambuddho,</span><br />
</p>
<p id="tha-ap8c15p2">
<span class="m-text m-primary">sunandaṁ tāpasaṁ tadā;</span><br />
</p>
<p id="tha-ap8c15p3">
<span class="m-text m-primary">Hāsayanto janaṁ sabbaṁ,</span><br />
</p>
<p id="tha-ap8c15p4">
<span class="m-text m-primary">dassayanto sakaṁ balaṁ.</span><br />
</p>
<p id="tha-ap8c16p1">
<span class="m-text m-primary">Katañjalī namassanti,</span><br />
</p>
<p id="tha-ap8c16p2">
<span class="m-text m-primary">sunandaṁ tāpasaṁ janā;</span><br />
</p>
<p id="tha-ap8c16p3">
<span class="m-text m-primary">Buddhe kāraṁ karitvāna,</span><br />
</p>
<p id="tha-ap8c16p4">
<span class="m-text m-primary">sodhesi gatimattano.</span><br />
</p>
<p id="tha-ap8c17p1">
<span class="m-text m-primary">Tattha me ahu saṅkappo,</span><br />
</p>
<p id="tha-ap8c17p2">
<span class="m-text m-primary">sutvāna munino vacaṁ;</span><br />
</p>
<p id="tha-ap8c17p3">
<span class="m-text m-primary">Ahampi kāraṁ kassāmi,</span><br />
</p>
<p id="tha-ap8c17p4">
<span class="m-text m-primary">yathā passāmi gotamaṁ.</span><br />
</p>
<p id="tha-ap8c18p1">
<span class="m-text m-primary">Evāhaṁ cintayitvāna,</span><br />
</p>
<p id="tha-ap8c18p2">
<span class="m-text m-primary">kiriyaṁ cintayiṁ mama;</span><br />
</p>
<p id="tha-ap8c18p3">
<span class="m-text m-primary">Kyāhaṁ kammaṁ ācarāmi,</span><br />
</p>
<p id="tha-ap8c18p4">
<span class="m-text m-primary">puññakkhette anuttare.</span><br />
</p>
<p id="tha-ap8c19p1">
<span class="m-text m-primary">Ayañca pāṭhiko bhikkhu,</span><br />
</p>
<p id="tha-ap8c19p2">
<span class="m-text m-primary">sabbapāṭhissa sāsane;</span><br />
</p>
<p id="tha-ap8c19p3">
<span class="m-text m-primary">Vinaye agganikkhitto,</span><br />
</p>
<p id="tha-ap8c19p4">
<span class="m-text m-primary">taṁ ṭhānaṁ patthaye ahaṁ.</span><br />
</p>
<p id="tha-ap8c20p1">
<span class="m-text m-primary">Idaṁ me amitaṁ bhogaṁ,</span><br />
</p>
<p id="tha-ap8c20p2">
<span class="m-text m-primary">akkhobhaṁ sāgarūpamaṁ;</span><br />
</p>
<p id="tha-ap8c20p3">
<span class="m-text m-primary">Tena bhogena buddhassa,</span><br />
</p>
<p id="tha-ap8c20p4">
<span class="m-text m-primary">ārāmaṁ māpaye ahaṁ.</span><br />
</p>
<p id="tha-ap8c21p1">
<span class="m-text m-primary">Sobhanaṁ nāma ārāmaṁ,</span><br />
</p>
<p id="tha-ap8c21p2">
<span class="m-text m-primary">nagarassa puratthato;</span><br />
</p>
<p id="tha-ap8c21p3">
<span class="m-text m-primary">Kiṇitvā satasahassena,</span><br />
</p>
<p id="tha-ap8c21p4">
<span class="m-text m-primary">saṅghārāmaṁ amāpayiṁ.</span><br />
</p>
<p id="tha-ap8c22p1">
<span class="m-text m-primary">Kūṭāgāre ca pāsāde,</span><br />
</p>
<p id="tha-ap8c22p2">
<span class="m-text m-primary">maṇḍape hammiye guhā;</span><br />
</p>
<p id="tha-ap8c22p3">
<span class="m-text m-primary">Caṅkame sukate katvā,</span><br />
</p>
<p id="tha-ap8c22p4">
<span class="m-text m-primary">saṅghārāmaṁ amāpayiṁ.</span><br />
</p>
<p id="tha-ap8c23p1">
<span class="m-text m-primary">Jantāgharaṁ aggisālaṁ,</span><br />
</p>
<p id="tha-ap8c23p2">
<span class="m-text m-primary">atho udakamāḷakaṁ;</span><br />
</p>
<p id="tha-ap8c23p3">
<span class="m-text m-primary">Nhānagharaṁ māpayitvā,</span><br />
</p>
<p id="tha-ap8c23p4">
<span class="m-text m-primary">bhikkhusaṅghassadāsahaṁ.</span><br />
</p>
<p id="tha-ap8c24p1">
<span class="m-text m-primary">Āsandiyo pīṭhake ca,</span><br />
</p>
<p id="tha-ap8c24p2">
<span class="m-text m-primary">paribhoge ca bhājane;</span><br />
</p>
<p id="tha-ap8c24p3">
<span class="m-text m-primary">Ārāmikañca bhesajjaṁ,</span><br />
</p>
<p id="tha-ap8c24p4">
<span class="m-text m-primary">sabbametaṁ adāsahaṁ.</span><br />
</p>
<p id="tha-ap8c25p1">
<span class="m-text m-primary">Ārakkhaṁ paṭṭhapetvāna,</span><br />
</p>
<p id="tha-ap8c25p2">
<span class="m-text m-primary">pākāraṁ kārayiṁ daḷhaṁ;</span><br />
</p>
<p id="tha-ap8c25p3">
<span class="m-text m-primary">Mā naṁ koci viheṭhesi,</span><br />
</p>
<p id="tha-ap8c25p4">
<span class="m-text m-primary">santacittāna tādinaṁ.</span><br />
</p>
<p id="tha-ap8c26p1">
<span class="m-text m-primary">Satasahassenāvāsaṁ,</span><br />
</p>
<p id="tha-ap8c26p2">
<span class="m-text m-primary">saṅghārāme amāpayiṁ;</span><br />
</p>
<p id="tha-ap8c26p3">
<span class="m-text m-primary">Vepullaṁ taṁ māpayitvā,</span><br />
</p>
<p id="tha-ap8c26p4">
<span class="m-text m-primary">sambuddhaṁ upanāmayiṁ.</span><br />
</p>
<p id="tha-ap8c27p1">
<span class="m-text m-primary">Niṭṭhāpito mayārāmo,</span><br />
</p>
<p id="tha-ap8c27p2">
<span class="m-text m-primary">sampaṭiccha tuvaṁ muni;</span><br />
</p>
<p id="tha-ap8c27p3">
<span class="m-text m-primary">Niyyādessāmi taṁ vīra,</span><br />
</p>
<p id="tha-ap8c27p4">
<span class="m-text m-primary">adhivāsehi cakkhuma.</span><br />
</p>
<p id="tha-ap8c28p1">
<span class="m-text m-primary">Padumuttaro lokavidū,</span><br />
</p>
<p id="tha-ap8c28p2">
<span class="m-text m-primary">āhutīnaṁ paṭiggaho;</span><br />
</p>
<p id="tha-ap8c28p3">
<span class="m-text m-primary">Mama saṅkappamaññāya,</span><br />
</p>
<p id="tha-ap8c28p4">
<span class="m-text m-primary">adhivāsesi nāyako.</span><br />
</p>
<p id="tha-ap8c29p1">
<span class="m-text m-primary">Adhivāsanamaññāya,</span><br />
</p>
<p id="tha-ap8c29p2">
<span class="m-text m-primary">sabbaññussa mahesino;</span><br />
</p>
<p id="tha-ap8c29p3">
<span class="m-text m-primary">Bhojanaṁ paṭiyādetvā,</span><br />
</p>
<p id="tha-ap8c29p4">
<span class="m-text m-primary">kālamārocayiṁ ahaṁ.</span><br />
</p>
<p id="tha-ap8c30p1">
<span class="m-text m-primary">Ārocitamhi kālamhi,</span><br />
</p>
<p id="tha-ap8c30p2">
<span class="m-text m-primary">padumuttaranāyako;</span><br />
</p>
<p id="tha-ap8c30p3">
<span class="m-text m-primary">Khīṇāsavasahassehi,</span><br />
</p>
<p id="tha-ap8c30p4">
<span class="m-text m-primary">ārāmaṁ me upāgami.</span><br />
</p>
<p id="tha-ap8c31p1">
<span class="m-text m-primary">Nisinnaṁ kālamaññāya,</span><br />
</p>
<p id="tha-ap8c31p2">
<span class="m-text m-primary">annapānena tappayiṁ;</span><br />
</p>
<p id="tha-ap8c31p3">
<span class="m-text m-primary">Bhuttāviṁ kālamaññāya,</span><br />
</p>
<p id="tha-ap8c31p4">
<span class="m-text m-primary">idaṁ vacanamabraviṁ.</span><br />
</p>
<p id="tha-ap8c32p1">
<span class="m-text m-primary">Kīto satasahassena,</span><br />
</p>
<p id="tha-ap8c32p2">
<span class="m-text m-primary">tattakeneva kārito;</span><br />
</p>
<p id="tha-ap8c32p3">
<span class="m-text m-primary">Sobhano nāma ārāmo,</span><br />
</p>
<p id="tha-ap8c32p4">
<span class="m-text m-primary">sampaṭiccha tuvaṁ muni.</span><br />
</p>
<p id="tha-ap8c33p1">
<span class="m-text m-primary">Iminārāmadānena,</span><br />
</p>
<p id="tha-ap8c33p2">
<span class="m-text m-primary">cetanāpaṇidhīhi ca;</span><br />
</p>
<p id="tha-ap8c33p3">
<span class="m-text m-primary">Bhave nibbattamānohaṁ,</span><br />
</p>
<p id="tha-ap8c33p4">
<span class="m-text m-primary">labhāmi mama patthitaṁ.</span><br />
</p>
<p id="tha-ap8c34p1">
<span class="m-text m-primary">Paṭiggahetvā sambuddho,</span><br />
</p>
<p id="tha-ap8c34p2">
<span class="m-text m-primary">saṅghārāmaṁ sumāpitaṁ;</span><br />
</p>
<p id="tha-ap8c34p3">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap8c34p4">
<span class="m-text m-primary">idaṁ vacanamabravi.</span><br />
</p>
<p id="tha-ap8c35p1">
<span class="m-text m-primary">Yo so buddhassa pādāsi,</span><br />
</p>
<p id="tha-ap8c35p2">
<span class="m-text m-primary">saṅghārāmaṁ sumāpitaṁ;</span><br />
</p>
<p id="tha-ap8c35p3">
<span class="m-text m-primary">Tamahaṁ kittayissāmi,</span><br />
</p>
<p id="tha-ap8c35p4">
<span class="m-text m-primary">suṇātha mama bhāsato.</span><br />
</p>
<p id="tha-ap8c36p1">
<span class="m-text m-primary">Hatthī assā rathā pattī,</span><br />
</p>
<p id="tha-ap8c36p2">
<span class="m-text m-primary">senā ca caturaṅginī;</span><br />
</p>
<p id="tha-ap8c36p3">
<span class="m-text m-primary">Parivāressantimaṁ niccaṁ,</span><br />
</p>
<p id="tha-ap8c36p4">
<span class="m-text m-primary">saṅghārāmassidaṁ phalaṁ.</span><br />
</p>
<p id="tha-ap8c37p1">
<span class="m-text m-primary">Saṭṭhi tūrasahassāni,</span><br />
</p>
<p id="tha-ap8c37p2">
<span class="m-text m-primary">bheriyo samalaṅkatā;</span><br />
</p>
<p id="tha-ap8c37p3">
<span class="m-text m-primary">Parivāressantimaṁ niccaṁ,</span><br />
</p>
<p id="tha-ap8c37p4">
<span class="m-text m-primary">saṅghārāmassidaṁ phalaṁ.</span><br />
</p>
<p id="tha-ap8c38p1">
<span class="m-text m-primary">Chaḷasītisahassāni,</span><br />
</p>
<p id="tha-ap8c38p2">
<span class="m-text m-primary">nāriyo samalaṅkatā;</span><br />
</p>
<p id="tha-ap8c38p3">
<span class="m-text m-primary">Vicittavatthābharaṇā,</span><br />
</p>
<p id="tha-ap8c38p4">
<span class="m-text m-primary">āmuttamaṇikuṇḍalā.</span><br />
</p>
<p id="tha-ap8c39p1">
<span class="m-text m-primary">Aḷārapamhā hasulā,</span><br />
</p>
<p id="tha-ap8c39p2">
<span class="m-text m-primary">susaññā tanumajjhimā;</span><br />
</p>
<p id="tha-ap8c39p3">
<span class="m-text m-primary">Parivāressantimaṁ niccaṁ,</span><br />
</p>
<p id="tha-ap8c39p4">
<span class="m-text m-primary">saṅghārāmassidaṁ phalaṁ.</span><br />
</p>
<p id="tha-ap8c40p1">
<span class="m-text m-primary">Tiṁsakappasahassāni,</span><br />
</p>
<p id="tha-ap8c40p2">
<span class="m-text m-primary">devaloke ramissati;</span><br />
</p>
<p id="tha-ap8c40p3">
<span class="m-text m-primary">Sahassakkhattuṁ devindo,</span><br />
</p>
<p id="tha-ap8c40p4">
<span class="m-text m-primary">devarajjaṁ karissati.</span><br />
</p>
<p id="tha-ap8c41p1">
<span class="m-text m-primary">Devarājena pattabbaṁ,</span><br />
</p>
<p id="tha-ap8c41p2">
<span class="m-text m-primary">sabbaṁ paṭilabhissati;</span><br />
</p>
<p id="tha-ap8c41p3">
<span class="m-text m-primary">Anūnabhogo hutvāna,</span><br />
</p>
<p id="tha-ap8c41p4">
<span class="m-text m-primary">devarajjaṁ karissati.</span><br />
</p>
<p id="tha-ap8c42p1">
<span class="m-text m-primary">Sahassakkhattuṁ cakkavattī,</span><br />
</p>
<p id="tha-ap8c42p2">
<span class="m-text m-primary">rājā raṭṭhe bhavissati;</span><br />
</p>
<p id="tha-ap8c42p3">
<span class="m-text m-primary">Pathabyā rajjaṁ vipulaṁ,</span><br />
</p>
<p id="tha-ap8c42p4">
<span class="m-text m-primary">gaṇanāto asaṅkhiyaṁ.</span><br />
</p>
<p id="tha-ap8c43p1">
<span class="m-text m-primary">Kappasatasahassamhi,</span><br />
</p>
<p id="tha-ap8c43p2">
<span class="m-text m-primary">okkākakulasambhavo;</span><br />
</p>
<p id="tha-ap8c43p3">
<span class="m-text m-primary">Gotamo nāma gottena,</span><br />
</p>
<p id="tha-ap8c43p4">
<span class="m-text m-primary">satthā loke bhavissati.</span><br />
</p>
<p id="tha-ap8c44p1">
<span class="m-text m-primary">Tassa dhammesu dāyādo,</span><br />
</p>
<p id="tha-ap8c44p2">
<span class="m-text m-primary">oraso dhammanimmito;</span><br />
</p>
<p id="tha-ap8c44p3">
<span class="m-text m-primary">Upāli nāma nāmena,</span><br />
</p>
<p id="tha-ap8c44p4">
<span class="m-text m-primary">hessati satthu sāvako.</span><br />
</p>
<p id="tha-ap8c45p1">
<span class="m-text m-primary">Vinaye pāramiṁ patvā,</span><br />
</p>
<p id="tha-ap8c45p2">
<span class="m-text m-primary">ṭhānāṭhāne ca kovido;</span><br />
</p>
<p id="tha-ap8c45p3">
<span class="m-text m-primary">Jinasāsanaṁ dhārento,</span><br />
</p>
<p id="tha-ap8c45p4">
<span class="m-text m-primary">viharissatināsavo.</span><br />
</p>
<p id="tha-ap8c46p1">
<span class="m-text m-primary">Sabbametaṁ abhiññāya,</span><br />
</p>
<p id="tha-ap8c46p2">
<span class="m-text m-primary">gotamo sakyapuṅgavo;</span><br />
</p>
<p id="tha-ap8c46p3">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap8c46p4">
<span class="m-text m-primary">etadagge ṭhapessati.</span><br />
</p>
<p id="tha-ap8c47p1">
<span class="m-text m-primary">Aparimeyyupādāya,</span><br />
</p>
<p id="tha-ap8c47p2">
<span class="m-text m-primary">patthemi tava sāsanaṁ;</span><br />
</p>
<p id="tha-ap8c47p3">
<span class="m-text m-primary">So me attho anuppatto,</span><br />
</p>
<p id="tha-ap8c47p4">
<span class="m-text m-primary">sabbasaṁyojanakkhayo.</span><br />
</p>
<p id="tha-ap8c48p1">
<span class="m-text m-primary">Yathā sūlāvuto poso,</span><br />
</p>
<p id="tha-ap8c48p2">
<span class="m-text m-primary">rājadaṇḍena tajjito;</span><br />
</p>
<p id="tha-ap8c48p3">
<span class="m-text m-primary">Sūle sātaṁ avindanto,</span><br />
</p>
<p id="tha-ap8c48p4">
<span class="m-text m-primary">parimuttiṁva icchati.</span><br />
</p>
<p id="tha-ap8c49p1">
<span class="m-text m-primary">Tathevāhaṁ mahāvīra,</span><br />
</p>
<p id="tha-ap8c49p2">
<span class="m-text m-primary">bhavadaṇḍena tajjito;</span><br />
</p>
<p id="tha-ap8c49p3">
<span class="m-text m-primary">Kammasūlāvuto santo,</span><br />
</p>
<p id="tha-ap8c49p4">
<span class="m-text m-primary">pipāsāvedanaṭṭito.</span><br />
</p>
<p id="tha-ap8c50p1">
<span class="m-text m-primary">Bhave sātaṁ na vindāmi,</span><br />
</p>
<p id="tha-ap8c50p2">
<span class="m-text m-primary">ḍayhanto tīhi aggibhi;</span><br />
</p>
<p id="tha-ap8c50p3">
<span class="m-text m-primary">Parimuttiṁ gavesāmi,</span><br />
</p>
<p id="tha-ap8c50p4">
<span class="m-text m-primary">yathāpi rājadaṇḍito.</span><br />
</p>
<p id="tha-ap8c51p1">
<span class="m-text m-primary">Yathā visādo puriso,</span><br />
</p>
<p id="tha-ap8c51p2">
<span class="m-text m-primary">visena paripīḷito;</span><br />
</p>
<p id="tha-ap8c51p3">
<span class="m-text m-primary">Agadaṁ so gaveseyya,</span><br />
</p>
<p id="tha-ap8c51p4">
<span class="m-text m-primary">visaghātāyupāyanaṁ.</span><br />
</p>
<p id="tha-ap8c52p1">
<span class="m-text m-primary">Gavesamāno passeyya,</span><br />
</p>
<p id="tha-ap8c52p2">
<span class="m-text m-primary">agadaṁ visaghātakaṁ;</span><br />
</p>
<p id="tha-ap8c52p3">
<span class="m-text m-primary">Taṁ pivitvā sukhī assa,</span><br />
</p>
<p id="tha-ap8c52p4">
<span class="m-text m-primary">visamhā parimuttiyā.</span><br />
</p>
<p id="tha-ap8c53p1">
<span class="m-text m-primary">Tathevāhaṁ mahāvīra,</span><br />
</p>
<p id="tha-ap8c53p2">
<span class="m-text m-primary">yathā visahato naro;</span><br />
</p>
<p id="tha-ap8c53p3">
<span class="m-text m-primary">Sampīḷito avijjāya,</span><br />
</p>
<p id="tha-ap8c53p4">
<span class="m-text m-primary">saddhammāgadamesahaṁ.</span><br />
</p>
<p id="tha-ap8c54p1">
<span class="m-text m-primary">Dhammāgadaṁ gavesanto,</span><br />
</p>
<p id="tha-ap8c54p2">
<span class="m-text m-primary">addakkhiṁ sakyasāsanaṁ;</span><br />
</p>
<p id="tha-ap8c54p3">
<span class="m-text m-primary">Aggaṁ sabbosadhānaṁ taṁ,</span><br />
</p>
<p id="tha-ap8c54p4">
<span class="m-text m-primary">sabbasallavinodanaṁ.</span><br />
</p>
<p id="tha-ap8c55p1">
<span class="m-text m-primary">Dhammosadhaṁ pivitvāna,</span><br />
</p>
<p id="tha-ap8c55p2">
<span class="m-text m-primary">visaṁ sabbaṁ samūhaniṁ;</span><br />
</p>
<p id="tha-ap8c55p3">
<span class="m-text m-primary">Ajarāmaraṁ sītibhāvaṁ,</span><br />
</p>
<p id="tha-ap8c55p4">
<span class="m-text m-primary">nibbānaṁ phassayiṁ ahaṁ.</span><br />
</p>
<p id="tha-ap8c56p1">
<span class="m-text m-primary">Yathā bhūtaṭṭito poso,</span><br />
</p>
<p id="tha-ap8c56p2">
<span class="m-text m-primary">bhūtaggāhena pīḷito;</span><br />
</p>
<p id="tha-ap8c56p3">
<span class="m-text m-primary">Bhūtavejjaṁ gaveseyya,</span><br />
</p>
<p id="tha-ap8c56p4">
<span class="m-text m-primary">bhūtasmā parimuttiyā.</span><br />
</p>
<p id="tha-ap8c57p1">
<span class="m-text m-primary">Gavesamāno passeyya,</span><br />
</p>
<p id="tha-ap8c57p2">
<span class="m-text m-primary">bhūtavijjāsu kovidaṁ;</span><br />
</p>
<p id="tha-ap8c57p3">
<span class="m-text m-primary">Tassa so vihane bhūtaṁ,</span><br />
</p>
<p id="tha-ap8c57p4">
<span class="m-text m-primary">samūlañca vināsaye.</span><br />
</p>
<p id="tha-ap8c58p1">
<span class="m-text m-primary">Tathevāhaṁ mahāvīra,</span><br />
</p>
<p id="tha-ap8c58p2">
<span class="m-text m-primary">tamaggāhena pīḷito;</span><br />
</p>
<p id="tha-ap8c58p3">
<span class="m-text m-primary">Ñāṇālokaṁ gavesāmi,</span><br />
</p>
<p id="tha-ap8c58p4">
<span class="m-text m-primary">tamato parimuttiyā.</span><br />
</p>
<p id="tha-ap8c59p1">
<span class="m-text m-primary">Athaddasaṁ sakyamuniṁ,</span><br />
</p>
<p id="tha-ap8c59p2">
<span class="m-text m-primary">kilesatamasodhanaṁ;</span><br />
</p>
<p id="tha-ap8c59p3">
<span class="m-text m-primary">So me tamaṁ vinodesi,</span><br />
</p>
<p id="tha-ap8c59p4">
<span class="m-text m-primary">bhūtavejjova bhūtakaṁ.</span><br />
</p>
<p id="tha-ap8c60p1">
<span class="m-text m-primary">Saṁsārasotaṁ sañchindiṁ,</span><br />
</p>
<p id="tha-ap8c60p2">
<span class="m-text m-primary">taṇhāsotaṁ nivārayiṁ;</span><br />
</p>
<p id="tha-ap8c60p3">
<span class="m-text m-primary">Bhavaṁ ugghāṭayiṁ sabbaṁ,</span><br />
</p>
<p id="tha-ap8c60p4">
<span class="m-text m-primary">bhūtavejjova mūlato.</span><br />
</p>
<p id="tha-ap8c61p1">
<span class="m-text m-primary">Garuḷo yathā opatati,</span><br />
</p>
<p id="tha-ap8c61p2">
<span class="m-text m-primary">pannagaṁ bhakkhamattano;</span><br />
</p>
<p id="tha-ap8c61p3">
<span class="m-text m-primary">Samantā yojanasataṁ,</span><br />
</p>
<p id="tha-ap8c61p4">
<span class="m-text m-primary">vikkhobheti mahāsaraṁ.</span><br />
</p>
<p id="tha-ap8c62p1">
<span class="m-text m-primary">Pannagaṁ so gahetvāna,</span><br />
</p>
<p id="tha-ap8c62p2">
<span class="m-text m-primary">adhosīsaṁ viheṭhayaṁ;</span><br />
</p>
<p id="tha-ap8c62p3">
<span class="m-text m-primary">Ādāya so pakkamati,</span><br />
</p>
<p id="tha-ap8c62p4">
<span class="m-text m-primary">yenakāmaṁ vihaṅgamo.</span><br />
</p>
<p id="tha-ap8c63p1">
<span class="m-text m-primary">Tathevāhaṁ mahāvīra,</span><br />
</p>
<p id="tha-ap8c63p2">
<span class="m-text m-primary">yathāpi garuḷo balī;</span><br />
</p>
<p id="tha-ap8c63p3">
<span class="m-text m-primary">Asaṅkhataṁ gavesanto,</span><br />
</p>
<p id="tha-ap8c63p4">
<span class="m-text m-primary">dose vikkhālayiṁ ahaṁ.</span><br />
</p>
<p id="tha-ap8c64p1">
<span class="m-text m-primary">Diṭṭho ahaṁ dhammavaraṁ,</span><br />
</p>
<p id="tha-ap8c64p2">
<span class="m-text m-primary">santipadamanuttaraṁ;</span><br />
</p>
<p id="tha-ap8c64p3">
<span class="m-text m-primary">Ādāya viharāmetaṁ,</span><br />
</p>
<p id="tha-ap8c64p4">
<span class="m-text m-primary">garuḷo pannagaṁ yathā.</span><br />
</p>
<p id="tha-ap8c65p1">
<span class="m-text m-primary">Āsāvatī nāma latā,</span><br />
</p>
<p id="tha-ap8c65p2">
<span class="m-text m-primary">jātā cittalatāvane;</span><br />
</p>
<p id="tha-ap8c65p3">
<span class="m-text m-primary">Tassā vassasahassena,</span><br />
</p>
<p id="tha-ap8c65p4">
<span class="m-text m-primary">ekaṁ nibbattate phalaṁ.</span><br />
</p>
<p id="tha-ap8c66p1">
<span class="m-text m-primary">Taṁ devā payirupāsanti,</span><br />
</p>
<p id="tha-ap8c66p2">
<span class="m-text m-primary">tāvadūraphale sati;</span><br />
</p>
<p id="tha-ap8c66p3">
<span class="m-text m-primary">Devānaṁ sā piyā evaṁ,</span><br />
</p>
<p id="tha-ap8c66p4">
<span class="m-text m-primary">āsāvatī latuttamā.</span><br />
</p>
<p id="tha-ap8c67p1">
<span class="m-text m-primary">Satasahassupādāya,</span><br />
</p>
<p id="tha-ap8c67p2">
<span class="m-text m-primary">tāhaṁ paricare muni;</span><br />
</p>
<p id="tha-ap8c67p3">
<span class="m-text m-primary">Sāyaṁ pātaṁ namassāmi,</span><br />
</p>
<p id="tha-ap8c67p4">
<span class="m-text m-primary">devā āsāvatiṁ yathā.</span><br />
</p>
<p id="tha-ap8c68p1">
<span class="m-text m-primary">Avañjhā pāricariyā,</span><br />
</p>
<p id="tha-ap8c68p2">
<span class="m-text m-primary">amoghā ca namassanā;</span><br />
</p>
<p id="tha-ap8c68p3">
<span class="m-text m-primary">Dūrāgatampi maṁ santaṁ,</span><br />
</p>
<p id="tha-ap8c68p4">
<span class="m-text m-primary">khaṇoyaṁ na virādhayi.</span><br />
</p>
<p id="tha-ap8c69p1">
<span class="m-text m-primary">Paṭisandhiṁ na passāmi,</span><br />
</p>
<p id="tha-ap8c69p2">
<span class="m-text m-primary">vicinanto bhave ahaṁ;</span><br />
</p>
<p id="tha-ap8c69p3">
<span class="m-text m-primary">Nirūpadhi vippamutto,</span><br />
</p>
<p id="tha-ap8c69p4">
<span class="m-text m-primary">upasanto carāmahaṁ.</span><br />
</p>
<p id="tha-ap8c70p1">
<span class="m-text m-primary">Yathāpi padumaṁ nāma,</span><br />
</p>
<p id="tha-ap8c70p2">
<span class="m-text m-primary">sūriyaraṁsena pupphati;</span><br />
</p>
<p id="tha-ap8c70p3">
<span class="m-text m-primary">Tathevāhaṁ mahāvīra,</span><br />
</p>
<p id="tha-ap8c70p4">
<span class="m-text m-primary">buddharaṁsena pupphito.</span><br />
</p>
<p id="tha-ap8c71p1">
<span class="m-text m-primary">Yathā balākayonimhi,</span><br />
</p>
<p id="tha-ap8c71p2">
<span class="m-text m-primary">na vijjati pumo sadā;</span><br />
</p>
<p id="tha-ap8c71p3">
<span class="m-text m-primary">Meghesu gajjamānesu,</span><br />
</p>
<p id="tha-ap8c71p4">
<span class="m-text m-primary">gabbhaṁ gaṇhanti tā sadā.</span><br />
</p>
<p id="tha-ap8c72p1">
<span class="m-text m-primary">Cirampi gabbhaṁ dhārenti,</span><br />
</p>
<p id="tha-ap8c72p2">
<span class="m-text m-primary">yāva megho na gajjati;</span><br />
</p>
<p id="tha-ap8c72p3">
<span class="m-text m-primary">Bhārato parimuccanti,</span><br />
</p>
<p id="tha-ap8c72p4">
<span class="m-text m-primary">yadā megho pavassati.</span><br />
</p>
<p id="tha-ap8c73p1">
<span class="m-text m-primary">Padumuttarabuddhassa,</span><br />
</p>
<p id="tha-ap8c73p2">
<span class="m-text m-primary">dhammameghena gajjato;</span><br />
</p>
<p id="tha-ap8c73p3">
<span class="m-text m-primary">Saddena dhammameghassa,</span><br />
</p>
<p id="tha-ap8c73p4">
<span class="m-text m-primary">dhammagabbhaṁ agaṇhahaṁ.</span><br />
</p>
<p id="tha-ap8c74p1">
<span class="m-text m-primary">Satasahassupādāya,</span><br />
</p>
<p id="tha-ap8c74p2">
<span class="m-text m-primary">puññagabbhaṁ dharemahaṁ;</span><br />
</p>
<p id="tha-ap8c74p3">
<span class="m-text m-primary">Nappamuccāmi bhārato,</span><br />
</p>
<p id="tha-ap8c74p4">
<span class="m-text m-primary">dhammamegho na gajjati.</span><br />
</p>
<p id="tha-ap8c75p1">
<span class="m-text m-primary">Yadā tuvaṁ sakyamuni,</span><br />
</p>
<p id="tha-ap8c75p2">
<span class="m-text m-primary">ramme kapilavatthave;</span><br />
</p>
<p id="tha-ap8c75p3">
<span class="m-text m-primary">Gajjasi dhammameghena,</span><br />
</p>
<p id="tha-ap8c75p4">
<span class="m-text m-primary">bhārato parimuccahaṁ.</span><br />
</p>
<p id="tha-ap8c76p1">
<span class="m-text m-primary">Suññataṁ animittañca,</span><br />
</p>
<p id="tha-ap8c76p2">
<span class="m-text m-primary">Tathāppaṇihitampi ca;</span><br />
</p>
<p id="tha-ap8c76p3">
<span class="m-text m-primary">Caturo ca phale sabbe,</span><br />
</p>
<p id="tha-ap8c76p4">
<span class="m-text m-primary">Dhammevaṁ vijanayiṁ ahaṁ.</span><br />
</p>
<p id="tha-ap8c77p1">
<span class="m-text m-primary">Dutiyabhāṇavāraṁ.</span><br />
</p>
<p id="tha-ap8c78p1">
<span class="m-text m-primary">Aparimeyyupādāya,</span><br />
</p>
<p id="tha-ap8c78p2">
<span class="m-text m-primary">patthemi tava sāsanaṁ;</span><br />
</p>
<p id="tha-ap8c78p3">
<span class="m-text m-primary">So me attho anuppatto,</span><br />
</p>
<p id="tha-ap8c78p4">
<span class="m-text m-primary">santipadamanuttaraṁ.</span><br />
</p>
<p id="tha-ap8c79p1">
<span class="m-text m-primary">Vinaye pāramiṁ patto,</span><br />
</p>
<p id="tha-ap8c79p2">
<span class="m-text m-primary">yathāpi pāṭhiko isi;</span><br />
</p>
<p id="tha-ap8c79p3">
<span class="m-text m-primary">Na me samasamo atthi,</span><br />
</p>
<p id="tha-ap8c79p4">
<span class="m-text m-primary">dhāremi sāsanaṁ ahaṁ.</span><br />
</p>
<p id="tha-ap8c80p1">
<span class="m-text m-primary">Vinaye khandhake cāpi,</span><br />
</p>
<p id="tha-ap8c80p2">
<span class="m-text m-primary">tikacchede ca pañcame;</span><br />
</p>
<p id="tha-ap8c80p3">
<span class="m-text m-primary">Ettha me vimati natthi,</span><br />
</p>
<p id="tha-ap8c80p4">
<span class="m-text m-primary">akkhare byañjanepi vā.</span><br />
</p>
<p id="tha-ap8c81p1">
<span class="m-text m-primary">Niggahe paṭikamme ca,</span><br />
</p>
<p id="tha-ap8c81p2">
<span class="m-text m-primary">ṭhānāṭhāne ca kovido;</span><br />
</p>
<p id="tha-ap8c81p3">
<span class="m-text m-primary">Osāraṇe vuṭṭhāpane,</span><br />
</p>
<p id="tha-ap8c81p4">
<span class="m-text m-primary">sabbattha pāramiṁ gato.</span><br />
</p>
<p id="tha-ap8c82p1">
<span class="m-text m-primary">Vinaye khandhake vāpi,</span><br />
</p>
<p id="tha-ap8c82p2">
<span class="m-text m-primary">nikkhipitvā padaṁ ahaṁ;</span><br />
</p>
<p id="tha-ap8c82p3">
<span class="m-text m-primary">Ubhato viniveṭhetvā,</span><br />
</p>
<p id="tha-ap8c82p4">
<span class="m-text m-primary">rasato osareyyahaṁ.</span><br />
</p>
<p id="tha-ap8c83p1">
<span class="m-text m-primary">Niruttiyā sukusalo,</span><br />
</p>
<p id="tha-ap8c83p2">
<span class="m-text m-primary">atthānatthe ca kovido;</span><br />
</p>
<p id="tha-ap8c83p3">
<span class="m-text m-primary">Anaññātaṁ mayā natthi,</span><br />
</p>
<p id="tha-ap8c83p4">
<span class="m-text m-primary">ekaggo satthu sāsane.</span><br />
</p>
<p id="tha-ap8c84p1">
<span class="m-text m-primary">Rūpadakkho ahaṁ ajja,</span><br />
</p>
<p id="tha-ap8c84p2">
<span class="m-text m-primary">sakyaputtassa sāsane;</span><br />
</p>
<p id="tha-ap8c84p3">
<span class="m-text m-primary">Kaṅkhaṁ sabbaṁ vinodemi,</span><br />
</p>
<p id="tha-ap8c84p4">
<span class="m-text m-primary">chindāmi sabbasaṁsayaṁ.</span><br />
</p>
<p id="tha-ap8c85p1">
<span class="m-text m-primary">Padaṁ anupadañcāpi,</span><br />
</p>
<p id="tha-ap8c85p2">
<span class="m-text m-primary">akkharañcāpi byañjanaṁ;</span><br />
</p>
<p id="tha-ap8c85p3">
<span class="m-text m-primary">Nidāne pariyosāne,</span><br />
</p>
<p id="tha-ap8c85p4">
<span class="m-text m-primary">sabbattha kovido ahaṁ.</span><br />
</p>
<p id="tha-ap8c86p1">
<span class="m-text m-primary">Yathāpi rājā balavā,</span><br />
</p>
<p id="tha-ap8c86p2">
<span class="m-text m-primary">niggaṇhitvā parantape;</span><br />
</p>
<p id="tha-ap8c86p3">
<span class="m-text m-primary">Vijinitvāna saṅgāmaṁ,</span><br />
</p>
<p id="tha-ap8c86p4">
<span class="m-text m-primary">nagaraṁ tattha māpaye.</span><br />
</p>
<p id="tha-ap8c87p1">
<span class="m-text m-primary">Pākāraṁ parikhañcāpi,</span><br />
</p>
<p id="tha-ap8c87p2">
<span class="m-text m-primary">esikaṁ dvārakoṭṭhakaṁ;</span><br />
</p>
<p id="tha-ap8c87p3">
<span class="m-text m-primary">Aṭṭālake ca vividhe,</span><br />
</p>
<p id="tha-ap8c87p4">
<span class="m-text m-primary">kāraye nagare bahū.</span><br />
</p>
<p id="tha-ap8c88p1">
<span class="m-text m-primary">Siṅghāṭakaṁ caccarañca,</span><br />
</p>
<p id="tha-ap8c88p2">
<span class="m-text m-primary">suvibhattantarāpaṇaṁ;</span><br />
</p>
<p id="tha-ap8c88p3">
<span class="m-text m-primary">Kārayeyya sabhaṁ tattha,</span><br />
</p>
<p id="tha-ap8c88p4">
<span class="m-text m-primary">atthānatthavinicchayaṁ.</span><br />
</p>
<p id="tha-ap8c89p1">
<span class="m-text m-primary">Nigghātatthaṁ amittānaṁ,</span><br />
</p>
<p id="tha-ap8c89p2">
<span class="m-text m-primary">chiddāchiddañca jānituṁ;</span><br />
</p>
<p id="tha-ap8c89p3">
<span class="m-text m-primary">Balakāyassa rakkhāya,</span><br />
</p>
<p id="tha-ap8c89p4">
<span class="m-text m-primary">senāpaccaṁ ṭhapeti so.</span><br />
</p>
<p id="tha-ap8c90p1">
<span class="m-text m-primary">Ārakkhatthāya bhaṇḍassa,</span><br />
</p>
<p id="tha-ap8c90p2">
<span class="m-text m-primary">nidhānakusalaṁ naraṁ;</span><br />
</p>
<p id="tha-ap8c90p3">
<span class="m-text m-primary">Mā me bhaṇḍaṁ vinassīti,</span><br />
</p>
<p id="tha-ap8c90p4">
<span class="m-text m-primary">bhaṇḍarakkhaṁ ṭhapeti so.</span><br />
</p>
<p id="tha-ap8c91p1">
<span class="m-text m-primary">Mamatto hoti yo rañño,</span><br />
</p>
<p id="tha-ap8c91p2">
<span class="m-text m-primary">vuddhiṁ yassa ca icchati;</span><br />
</p>
<p id="tha-ap8c91p3">
<span class="m-text m-primary">Tassādhikaraṇaṁ deti,</span><br />
</p>
<p id="tha-ap8c91p4">
<span class="m-text m-primary">mittassa paṭipajjituṁ.</span><br />
</p>
<p id="tha-ap8c92p1">
<span class="m-text m-primary">Uppātesu nimittesu,</span><br />
</p>
<p id="tha-ap8c92p2">
<span class="m-text m-primary">lakkhaṇesu ca kovidaṁ;</span><br />
</p>
<p id="tha-ap8c92p3">
<span class="m-text m-primary">Ajjhāyakaṁ mantadharaṁ,</span><br />
</p>
<p id="tha-ap8c92p4">
<span class="m-text m-primary">porohicce ṭhapeti so.</span><br />
</p>
<p id="tha-ap8c93p1">
<span class="m-text m-primary">Etehaṅgehi sampanno,</span><br />
</p>
<p id="tha-ap8c93p2">
<span class="m-text m-primary">khattiyoti pavuccati;</span><br />
</p>
<p id="tha-ap8c93p3">
<span class="m-text m-primary">Sadā rakkhanti rājānaṁ,</span><br />
</p>
<p id="tha-ap8c93p4">
<span class="m-text m-primary">cakkavākova dukkhitaṁ.</span><br />
</p>
<p id="tha-ap8c94p1">
<span class="m-text m-primary">Tatheva tvaṁ mahāvīra,</span><br />
</p>
<p id="tha-ap8c94p2">
<span class="m-text m-primary">hatāmittova khattiyo;</span><br />
</p>
<p id="tha-ap8c94p3">
<span class="m-text m-primary">Sadevakassa lokassa,</span><br />
</p>
<p id="tha-ap8c94p4">
<span class="m-text m-primary">dhammarājāti vuccati.</span><br />
</p>
<p id="tha-ap8c95p1">
<span class="m-text m-primary">Titthiye nihanitvāna,</span><br />
</p>
<p id="tha-ap8c95p2">
<span class="m-text m-primary">mārañcāpi sasenakaṁ;</span><br />
</p>
<p id="tha-ap8c95p3">
<span class="m-text m-primary">Tamandhakāraṁ vidhamitvā,</span><br />
</p>
<p id="tha-ap8c95p4">
<span class="m-text m-primary">dhammanagaraṁ amāpayi.</span><br />
</p>
<p id="tha-ap8c96p1">
<span class="m-text m-primary">Sīlaṁ pākārakaṁ tattha,</span><br />
</p>
<p id="tha-ap8c96p2">
<span class="m-text m-primary">ñāṇaṁ te dvārakoṭṭhakaṁ;</span><br />
</p>
<p id="tha-ap8c96p3">
<span class="m-text m-primary">Saddhā te esikā vīra,</span><br />
</p>
<p id="tha-ap8c96p4">
<span class="m-text m-primary">dvārapālo ca saṁvaro.</span><br />
</p>
<p id="tha-ap8c97p1">
<span class="m-text m-primary">Satipaṭṭhānamaṭṭālaṁ,</span><br />
</p>
<p id="tha-ap8c97p2">
<span class="m-text m-primary">paññā te caccaraṁ mune;</span><br />
</p>
<p id="tha-ap8c97p3">
<span class="m-text m-primary">Iddhipādañca siṅghāṭaṁ,</span><br />
</p>
<p id="tha-ap8c97p4">
<span class="m-text m-primary">dhammavīthi sumāpitā.</span><br />
</p>
<p id="tha-ap8c98p1">
<span class="m-text m-primary">Suttantaṁ abhidhammañca,</span><br />
</p>
<p id="tha-ap8c98p2">
<span class="m-text m-primary">vinayañcāpi kevalaṁ;</span><br />
</p>
<p id="tha-ap8c98p3">
<span class="m-text m-primary">Navaṅgaṁ buddhavacanaṁ,</span><br />
</p>
<p id="tha-ap8c98p4">
<span class="m-text m-primary">esā dhammasabhā tava.</span><br />
</p>
<p id="tha-ap8c99p1">
<span class="m-text m-primary">Suññataṁ animittañca,</span><br />
</p>
<p id="tha-ap8c99p2">
<span class="m-text m-primary">vihārañcappaṇīhitaṁ;</span><br />
</p>
<p id="tha-ap8c99p3">
<span class="m-text m-primary">Āneñjañca nirodho ca,</span><br />
</p>
<p id="tha-ap8c99p4">
<span class="m-text m-primary">esā dhammakuṭī tava.</span><br />
</p>
<p id="tha-ap8c100p1">
<span class="m-text m-primary">Paññāya aggo nikkhitto,</span><br />
</p>
<p id="tha-ap8c100p2">
<span class="m-text m-primary">paṭibhāne ca kovido;</span><br />
</p>
<p id="tha-ap8c100p3">
<span class="m-text m-primary">Sāriputtoti nāmena,</span><br />
</p>
<p id="tha-ap8c100p4">
<span class="m-text m-primary">dhammasenāpatī tava.</span><br />
</p>
<p id="tha-ap8c101p1">
<span class="m-text m-primary">Cutūpapātakusalo,</span><br />
</p>
<p id="tha-ap8c101p2">
<span class="m-text m-primary">iddhiyā pāramiṁ gato;</span><br />
</p>
<p id="tha-ap8c101p3">
<span class="m-text m-primary">Kolito nāma nāmena,</span><br />
</p>
<p id="tha-ap8c101p4">
<span class="m-text m-primary">porohicco tavaṁ mune.</span><br />
</p>
<p id="tha-ap8c102p1">
<span class="m-text m-primary">Porāṇakavaṁsadharo,</span><br />
</p>
<p id="tha-ap8c102p2">
<span class="m-text m-primary">uggatejo durāsado;</span><br />
</p>
<p id="tha-ap8c102p3">
<span class="m-text m-primary">Dhutavādīguṇenaggo,</span><br />
</p>
<p id="tha-ap8c102p4">
<span class="m-text m-primary">akkhadasso tavaṁ mune.</span><br />
</p>
<p id="tha-ap8c103p1">
<span class="m-text m-primary">Bahussuto dhammadharo,</span><br />
</p>
<p id="tha-ap8c103p2">
<span class="m-text m-primary">Sabbapāṭhī ca sāsane;</span><br />
</p>
<p id="tha-ap8c103p3">
<span class="m-text m-primary">Ānando nāma nāmena,</span><br />
</p>
<p id="tha-ap8c103p4">
<span class="m-text m-primary">Dhammārakkho tavaṁ mune.</span><br />
</p>
<p id="tha-ap8c104p1">
<span class="m-text m-primary">Ete sabbe atikkamma,</span><br />
</p>
<p id="tha-ap8c104p2">
<span class="m-text m-primary">pamesi bhagavā mamaṁ;</span><br />
</p>
<p id="tha-ap8c104p3">
<span class="m-text m-primary">Vinicchayaṁ me pādāsi,</span><br />
</p>
<p id="tha-ap8c104p4">
<span class="m-text m-primary">vinaye viññudesitaṁ.</span><br />
</p>
<p id="tha-ap8c105p1">
<span class="m-text m-primary">Yo koci vinaye pañhaṁ,</span><br />
</p>
<p id="tha-ap8c105p2">
<span class="m-text m-primary">pucchati buddhasāvako;</span><br />
</p>
<p id="tha-ap8c105p3">
<span class="m-text m-primary">Tattha me cintanā natthi,</span><br />
</p>
<p id="tha-ap8c105p4">
<span class="m-text m-primary">taññevatthaṁ kathemahaṁ.</span><br />
</p>
<p id="tha-ap8c106p1">
<span class="m-text m-primary">Yāvatā buddhakhettamhi,</span><br />
</p>
<p id="tha-ap8c106p2">
<span class="m-text m-primary">ṭhapetvā taṁ mahāmuni;</span><br />
</p>
<p id="tha-ap8c106p3">
<span class="m-text m-primary">Vinaye mādiso natthi,</span><br />
</p>
<p id="tha-ap8c106p4">
<span class="m-text m-primary">kuto bhiyyo bhavissati.</span><br />
</p>
<p id="tha-ap8c107p1">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap8c107p2">
<span class="m-text m-primary">evaṁ gajjati gotamo;</span><br />
</p>
<p id="tha-ap8c107p3">
<span class="m-text m-primary">Upālissa samo natthi,</span><br />
</p>
<p id="tha-ap8c107p4">
<span class="m-text m-primary">vinaye khandhakesu ca.</span><br />
</p>
<p id="tha-ap8c108p1">
<span class="m-text m-primary">Yāvatā buddhabhaṇitaṁ,</span><br />
</p>
<p id="tha-ap8c108p2">
<span class="m-text m-primary">navaṅgaṁ satthusāsanaṁ;</span><br />
</p>
<p id="tha-ap8c108p3">
<span class="m-text m-primary">Vinayogadhaṁ taṁ sabbaṁ,</span><br />
</p>
<p id="tha-ap8c108p4">
<span class="m-text m-primary">vinayamūlapassino.</span><br />
</p>
<p id="tha-ap8c109p1">
<span class="m-text m-primary">Mama kammaṁ saritvāna,</span><br />
</p>
<p id="tha-ap8c109p2">
<span class="m-text m-primary">gotamo sakyapuṅgavo;</span><br />
</p>
<p id="tha-ap8c109p3">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap8c109p4">
<span class="m-text m-primary">etadagge ṭhapesi maṁ.</span><br />
</p>
<p id="tha-ap8c110p1">
<span class="m-text m-primary">Satasahassupādāya,</span><br />
</p>
<p id="tha-ap8c110p2">
<span class="m-text m-primary">imaṁ ṭhānaṁ apatthayiṁ;</span><br />
</p>
<p id="tha-ap8c110p3">
<span class="m-text m-primary">So me attho anuppatto,</span><br />
</p>
<p id="tha-ap8c110p4">
<span class="m-text m-primary">vinaye pāramiṁ gato.</span><br />
</p>
<p id="tha-ap8c111p1">
<span class="m-text m-primary">Sakyānaṁ nandijanano,</span><br />
</p>
<p id="tha-ap8c111p2">
<span class="m-text m-primary">kappako āsahaṁ pure;</span><br />
</p>
<p id="tha-ap8c111p3">
<span class="m-text m-primary">Vijahitvāna taṁ jātiṁ,</span><br />
</p>
<p id="tha-ap8c111p4">
<span class="m-text m-primary">putto jāto mahesino.</span><br />
</p>
<p id="tha-ap8c112p1">
<span class="m-text m-primary">Ito dutiyake kappe,</span><br />
</p>
<p id="tha-ap8c112p2">
<span class="m-text m-primary">Añjaso nāma khattiyo;</span><br />
</p>
<p id="tha-ap8c112p3">
<span class="m-text m-primary">Anantatejo amitayaso,</span><br />
</p>
<p id="tha-ap8c112p4">
<span class="m-text m-primary">Bhūmipālo mahaddhano.</span><br />
</p>
<p id="tha-ap8c113p1">
<span class="m-text m-primary">Tassa rañño ahaṁ putto,</span><br />
</p>
<p id="tha-ap8c113p2">
<span class="m-text m-primary">candano nāma khattiyo;</span><br />
</p>
<p id="tha-ap8c113p3">
<span class="m-text m-primary">Jātimadenupatthaddho,</span><br />
</p>
<p id="tha-ap8c113p4">
<span class="m-text m-primary">yasabhogamadena ca.</span><br />
</p>
<p id="tha-ap8c114p1">
<span class="m-text m-primary">Nāgasatasahassāni,</span><br />
</p>
<p id="tha-ap8c114p2">
<span class="m-text m-primary">sabbālaṅkārabhūsitā;</span><br />
</p>
<p id="tha-ap8c114p3">
<span class="m-text m-primary">Tidhāpabhinnā mātaṅgā,</span><br />
</p>
<p id="tha-ap8c114p4">
<span class="m-text m-primary">parivārenti maṁ sadā.</span><br />
</p>
<p id="tha-ap8c115p1">
<span class="m-text m-primary">Sabalehi paretohaṁ,</span><br />
</p>
<p id="tha-ap8c115p2">
<span class="m-text m-primary">uyyānaṁ gantukāmako;</span><br />
</p>
<p id="tha-ap8c115p3">
<span class="m-text m-primary">Āruyha sirikaṁ nāgaṁ,</span><br />
</p>
<p id="tha-ap8c115p4">
<span class="m-text m-primary">nagarā nikkhamiṁ tadā.</span><br />
</p>
<p id="tha-ap8c116p1">
<span class="m-text m-primary">Caraṇena ca sampanno,</span><br />
</p>
<p id="tha-ap8c116p2">
<span class="m-text m-primary">guttadvāro susaṁvuto;</span><br />
</p>
<p id="tha-ap8c116p3">
<span class="m-text m-primary">Devalo nāma sambuddho,</span><br />
</p>
<p id="tha-ap8c116p4">
<span class="m-text m-primary">āgacchi purato mama.</span><br />
</p>
<p id="tha-ap8c117p1">
<span class="m-text m-primary">Pesetvā sirikaṁ nāgaṁ,</span><br />
</p>
<p id="tha-ap8c117p2">
<span class="m-text m-primary">buddhaṁ āsādayiṁ tadā;</span><br />
</p>
<p id="tha-ap8c117p3">
<span class="m-text m-primary">Tato sañjātakopo so,</span><br />
</p>
<p id="tha-ap8c117p4">
<span class="m-text m-primary">nāgo nuddharate padaṁ.</span><br />
</p>
<p id="tha-ap8c118p1">
<span class="m-text m-primary">Nāgaṁ duṭṭhamanaṁ disvā,</span><br />
</p>
<p id="tha-ap8c118p2">
<span class="m-text m-primary">buddhe kodhaṁ akāsahaṁ;</span><br />
</p>
<p id="tha-ap8c118p3">
<span class="m-text m-primary">Vihesayitvā sambuddhaṁ,</span><br />
</p>
<p id="tha-ap8c118p4">
<span class="m-text m-primary">uyyānaṁ agamāsahaṁ.</span><br />
</p>
<p id="tha-ap8c119p1">
<span class="m-text m-primary">Sātaṁ tattha na vindāmi,</span><br />
</p>
<p id="tha-ap8c119p2">
<span class="m-text m-primary">siro pajjalito yathā;</span><br />
</p>
<p id="tha-ap8c119p3">
<span class="m-text m-primary">Pariḷāhena ḍayhāmi,</span><br />
</p>
<p id="tha-ap8c119p4">
<span class="m-text m-primary">macchova baḷisādako.</span><br />
</p>
<p id="tha-ap8c120p1">
<span class="m-text m-primary">Sasāgarantā pathavī,</span><br />
</p>
<p id="tha-ap8c120p2">
<span class="m-text m-primary">ādittā viya hoti me;</span><br />
</p>
<p id="tha-ap8c120p3">
<span class="m-text m-primary">Pitu santikupāgamma,</span><br />
</p>
<p id="tha-ap8c120p4">
<span class="m-text m-primary">idaṁ vacanamabraviṁ.</span><br />
</p>
<p id="tha-ap8c121p1">
<span class="m-text m-primary">Āsīvisaṁva kupitaṁ,</span><br />
</p>
<p id="tha-ap8c121p2">
<span class="m-text m-primary">aggikkhandhaṁva āgataṁ;</span><br />
</p>
<p id="tha-ap8c121p3">
<span class="m-text m-primary">Mattaṁva kuñjaraṁ dantiṁ,</span><br />
</p>
<p id="tha-ap8c121p4">
<span class="m-text m-primary">yaṁ sayambhumasādayiṁ.</span><br />
</p>
<p id="tha-ap8c122p1">
<span class="m-text m-primary">Āsādito mayā buddho,</span><br />
</p>
<p id="tha-ap8c122p2">
<span class="m-text m-primary">ghoro uggatapo jino;</span><br />
</p>
<p id="tha-ap8c122p3">
<span class="m-text m-primary">Purā sabbe vinassāma,</span><br />
</p>
<p id="tha-ap8c122p4">
<span class="m-text m-primary">khamāpessāma taṁ muniṁ.</span><br />
</p>
<p id="tha-ap8c123p1">
<span class="m-text m-primary">No ce taṁ nijjhāpessāma,</span><br />
</p>
<p id="tha-ap8c123p2">
<span class="m-text m-primary">attadantaṁ samāhitaṁ;</span><br />
</p>
<p id="tha-ap8c123p3">
<span class="m-text m-primary">Orena sattadivasā,</span><br />
</p>
<p id="tha-ap8c123p4">
<span class="m-text m-primary">raṭṭhaṁ me vidhamissati.</span><br />
</p>
<p id="tha-ap8c124p1">
<span class="m-text m-primary">Sumekhalo kosiyo ca,</span><br />
</p>
<p id="tha-ap8c124p2">
<span class="m-text m-primary">siggavo cāpi sattako;</span><br />
</p>
<p id="tha-ap8c124p3">
<span class="m-text m-primary">Āsādayitvā isayo,</span><br />
</p>
<p id="tha-ap8c124p4">
<span class="m-text m-primary">duggatā te saraṭṭhakā.</span><br />
</p>
<p id="tha-ap8c125p1">
<span class="m-text m-primary">Yadā kuppanti isayo,</span><br />
</p>
<p id="tha-ap8c125p2">
<span class="m-text m-primary">saññatā brahmacārino;</span><br />
</p>
<p id="tha-ap8c125p3">
<span class="m-text m-primary">Sadevakaṁ vināsenti,</span><br />
</p>
<p id="tha-ap8c125p4">
<span class="m-text m-primary">sasāgaraṁ sapabbataṁ.</span><br />
</p>
<p id="tha-ap8c126p1">
<span class="m-text m-primary">Tiyojanasahassamhi,</span><br />
</p>
<p id="tha-ap8c126p2">
<span class="m-text m-primary">purise sannipātayiṁ;</span><br />
</p>
<p id="tha-ap8c126p3">
<span class="m-text m-primary">Accayaṁ desanatthāya,</span><br />
</p>
<p id="tha-ap8c126p4">
<span class="m-text m-primary">sayambhuṁ upasaṅkamiṁ.</span><br />
</p>
<p id="tha-ap8c127p1">
<span class="m-text m-primary">Allavatthā allasirā,</span><br />
</p>
<p id="tha-ap8c127p2">
<span class="m-text m-primary">sabbeva pañjalīkatā;</span><br />
</p>
<p id="tha-ap8c127p3">
<span class="m-text m-primary">Buddhassa pāde nipatitvā,</span><br />
</p>
<p id="tha-ap8c127p4">
<span class="m-text m-primary">idaṁ vacanamabravuṁ.</span><br />
</p>
<p id="tha-ap8c128p1">
<span class="m-text m-primary">Khamassu tvaṁ mahāvīra,</span><br />
</p>
<p id="tha-ap8c128p2">
<span class="m-text m-primary">abhiyācati taṁ jano;</span><br />
</p>
<p id="tha-ap8c128p3">
<span class="m-text m-primary">Pariḷāhaṁ vinodehi,</span><br />
</p>
<p id="tha-ap8c128p4">
<span class="m-text m-primary">mā no raṭṭhaṁ vināsaya.</span><br />
</p>
<p id="tha-ap8c129p1">
<span class="m-text m-primary">Sadevamānusā sabbe,</span><br />
</p>
<p id="tha-ap8c129p2">
<span class="m-text m-primary">sadānavā sarakkhasā;</span><br />
</p>
<p id="tha-ap8c129p3">
<span class="m-text m-primary">Ayomayena kūṭena,</span><br />
</p>
<p id="tha-ap8c129p4">
<span class="m-text m-primary">siraṁ bhindeyyu me sadā.</span><br />
</p>
<p id="tha-ap8c130p1">
<span class="m-text m-primary">Dake aggi na saṇṭhāti,</span><br />
</p>
<p id="tha-ap8c130p2">
<span class="m-text m-primary">bījaṁ sele na rūhati;</span><br />
</p>
<p id="tha-ap8c130p3">
<span class="m-text m-primary">Agade kimi na saṇṭhāti,</span><br />
</p>
<p id="tha-ap8c130p4">
<span class="m-text m-primary">kopo buddhe na jāyati.</span><br />
</p>
<p id="tha-ap8c131p1">
<span class="m-text m-primary">Yathā ca bhūmi acalā,</span><br />
</p>
<p id="tha-ap8c131p2">
<span class="m-text m-primary">appameyyo ca sāgaro;</span><br />
</p>
<p id="tha-ap8c131p3">
<span class="m-text m-primary">Anantako ca ākāso,</span><br />
</p>
<p id="tha-ap8c131p4">
<span class="m-text m-primary">evaṁ buddhā akhobhiyā.</span><br />
</p>
<p id="tha-ap8c132p1">
<span class="m-text m-primary">Sadā khantā mahāvīrā,</span><br />
</p>
<p id="tha-ap8c132p2">
<span class="m-text m-primary">khamitā ca tapassino;</span><br />
</p>
<p id="tha-ap8c132p3">
<span class="m-text m-primary">Khantānaṁ khamitānañca,</span><br />
</p>
<p id="tha-ap8c132p4">
<span class="m-text m-primary">gamanaṁ taṁ na vijjati.</span><br />
</p>
<p id="tha-ap8c133p1">
<span class="m-text m-primary">Idaṁ vatvāna sambuddho,</span><br />
</p>
<p id="tha-ap8c133p2">
<span class="m-text m-primary">pariḷāhaṁ vinodayaṁ;</span><br />
</p>
<p id="tha-ap8c133p3">
<span class="m-text m-primary">Mahājanassa purato,</span><br />
</p>
<p id="tha-ap8c133p4">
<span class="m-text m-primary">nabhaṁ abbhuggami tadā.</span><br />
</p>
<p id="tha-ap8c134p1">
<span class="m-text m-primary">Tena kammenahaṁ vīra,</span><br />
</p>
<p id="tha-ap8c134p2">
<span class="m-text m-primary">hīnattaṁ ajjhupāgato;</span><br />
</p>
<p id="tha-ap8c134p3">
<span class="m-text m-primary">Samatikkamma taṁ jātiṁ,</span><br />
</p>
<p id="tha-ap8c134p4">
<span class="m-text m-primary">pāvisiṁ abhayaṁ puraṁ.</span><br />
</p>
<p id="tha-ap8c135p1">
<span class="m-text m-primary">Tadāpi maṁ mahāvīra,</span><br />
</p>
<p id="tha-ap8c135p2">
<span class="m-text m-primary">ḍayhamānaṁ susaṇṭhitaṁ;</span><br />
</p>
<p id="tha-ap8c135p3">
<span class="m-text m-primary">Pariḷāhaṁ vinodesi,</span><br />
</p>
<p id="tha-ap8c135p4">
<span class="m-text m-primary">sayambhuñca khamāpayiṁ.</span><br />
</p>
<p id="tha-ap8c136p1">
<span class="m-text m-primary">Ajjāpi maṁ mahāvīra,</span><br />
</p>
<p id="tha-ap8c136p2">
<span class="m-text m-primary">ḍayhamānaṁ tihaggibhi;</span><br />
</p>
<p id="tha-ap8c136p3">
<span class="m-text m-primary">Nibbāpesi tayo aggī,</span><br />
</p>
<p id="tha-ap8c136p4">
<span class="m-text m-primary">sītibhāvañca pāpayī.</span><br />
</p>
<p id="tha-ap8c137p1">
<span class="m-text m-primary">Yesaṁ sotāvadhānatthi,</span><br />
</p>
<p id="tha-ap8c137p2">
<span class="m-text m-primary">suṇātha mama bhāsato;</span><br />
</p>
<p id="tha-ap8c137p3">
<span class="m-text m-primary">Atthaṁ tumhaṁ pavakkhāmi,</span><br />
</p>
<p id="tha-ap8c137p4">
<span class="m-text m-primary">yathā diṭṭhaṁ padaṁ mama.</span><br />
</p>
<p id="tha-ap8c138p1">
<span class="m-text m-primary">Sayambhuṁ taṁ vimānetvā,</span><br />
</p>
<p id="tha-ap8c138p2">
<span class="m-text m-primary">santacittaṁ samāhitaṁ;</span><br />
</p>
<p id="tha-ap8c138p3">
<span class="m-text m-primary">Tena kammenahaṁ ajja,</span><br />
</p>
<p id="tha-ap8c138p4">
<span class="m-text m-primary">jātomhi nīcayoniyaṁ.</span><br />
</p>
<p id="tha-ap8c139p1">
<span class="m-text m-primary">Mā vo khaṇaṁ virādhetha,</span><br />
</p>
<p id="tha-ap8c139p2">
<span class="m-text m-primary">khaṇātītā hi socare;</span><br />
</p>
<p id="tha-ap8c139p3">
<span class="m-text m-primary">Sadatthe vāyameyyātha,</span><br />
</p>
<p id="tha-ap8c139p4">
<span class="m-text m-primary">khaṇo vo paṭipādito.</span><br />
</p>
<p id="tha-ap8c140p1">
<span class="m-text m-primary">Ekaccānañca vamanaṁ,</span><br />
</p>
<p id="tha-ap8c140p2">
<span class="m-text m-primary">ekaccānaṁ virecanaṁ;</span><br />
</p>
<p id="tha-ap8c140p3">
<span class="m-text m-primary">Visaṁ halāhalaṁ eke,</span><br />
</p>
<p id="tha-ap8c140p4">
<span class="m-text m-primary">ekaccānañca osadhaṁ.</span><br />
</p>
<p id="tha-ap8c141p1">
<span class="m-text m-primary">Vamanaṁ paṭipannānaṁ,</span><br />
</p>
<p id="tha-ap8c141p2">
<span class="m-text m-primary">phalaṭṭhānaṁ virecanaṁ;</span><br />
</p>
<p id="tha-ap8c141p3">
<span class="m-text m-primary">Osadhaṁ phalalābhīnaṁ,</span><br />
</p>
<p id="tha-ap8c141p4">
<span class="m-text m-primary">puññakkhettaṁ gavesinaṁ.</span><br />
</p>
<p id="tha-ap8c142p1">
<span class="m-text m-primary">Sāsanena viruddhānaṁ,</span><br />
</p>
<p id="tha-ap8c142p2">
<span class="m-text m-primary">visaṁ halāhalaṁ yathā;</span><br />
</p>
<p id="tha-ap8c142p3">
<span class="m-text m-primary">Āsīviso diṭṭhaviso,</span><br />
</p>
<p id="tha-ap8c142p4">
<span class="m-text m-primary">evaṁ jhāpeti taṁ naraṁ.</span><br />
</p>
<p id="tha-ap8c143p1">
<span class="m-text m-primary">Sakiṁ pītaṁ halāhalaṁ,</span><br />
</p>
<p id="tha-ap8c143p2">
<span class="m-text m-primary">uparundhati jīvitaṁ;</span><br />
</p>
<p id="tha-ap8c143p3">
<span class="m-text m-primary">Sāsanena virujjhitvā,</span><br />
</p>
<p id="tha-ap8c143p4">
<span class="m-text m-primary">kappakoṭimhi ḍayhati.</span><br />
</p>
<p id="tha-ap8c144p1">
<span class="m-text m-primary">Khantiyā avihiṁsāya,</span><br />
</p>
<p id="tha-ap8c144p2">
<span class="m-text m-primary">mettacittavatāya ca;</span><br />
</p>
<p id="tha-ap8c144p3">
<span class="m-text m-primary">Sadevakaṁ so tāreti,</span><br />
</p>
<p id="tha-ap8c144p4">
<span class="m-text m-primary">tasmā vo avirodhiyā.</span><br />
</p>
<p id="tha-ap8c145p1">
<span class="m-text m-primary">Lābhālābhe na sajjanti,</span><br />
</p>
<p id="tha-ap8c145p2">
<span class="m-text m-primary">sammānanavimānane;</span><br />
</p>
<p id="tha-ap8c145p3">
<span class="m-text m-primary">Pathavīsadisā buddhā,</span><br />
</p>
<p id="tha-ap8c145p4">
<span class="m-text m-primary">tasmā te na virodhiyā.</span><br />
</p>
<p id="tha-ap8c146p1">
<span class="m-text m-primary">Devadatte ca vadhake,</span><br />
</p>
<p id="tha-ap8c146p2">
<span class="m-text m-primary">core aṅgulimālake;</span><br />
</p>
<p id="tha-ap8c146p3">
<span class="m-text m-primary">Rāhule dhanapāle ca,</span><br />
</p>
<p id="tha-ap8c146p4">
<span class="m-text m-primary">sabbesaṁ samako muni.</span><br />
</p>
<p id="tha-ap8c147p1">
<span class="m-text m-primary">Etesaṁ paṭigho natthi,</span><br />
</p>
<p id="tha-ap8c147p2">
<span class="m-text m-primary">rāgomesaṁ na vijjati;</span><br />
</p>
<p id="tha-ap8c147p3">
<span class="m-text m-primary">Sabbesaṁ samako buddho,</span><br />
</p>
<p id="tha-ap8c147p4">
<span class="m-text m-primary">vadhakassorasassa ca.</span><br />
</p>
<p id="tha-ap8c148p1">
<span class="m-text m-primary">Panthe disvāna kāsāvaṁ,</span><br />
</p>
<p id="tha-ap8c148p2">
<span class="m-text m-primary">chaḍḍitaṁ mīḷhamakkhitaṁ;</span><br />
</p>
<p id="tha-ap8c148p3">
<span class="m-text m-primary">Sirasmiṁ añjaliṁ katvā,</span><br />
</p>
<p id="tha-ap8c148p4">
<span class="m-text m-primary">vanditabbaṁ isiddhajaṁ.</span><br />
</p>
<p id="tha-ap8c149p1">
<span class="m-text m-primary">Abbhatītā ca ye buddhā,</span><br />
</p>
<p id="tha-ap8c149p2">
<span class="m-text m-primary">vattamānā anāgatā;</span><br />
</p>
<p id="tha-ap8c149p3">
<span class="m-text m-primary">Dhajenānena sujjhanti,</span><br />
</p>
<p id="tha-ap8c149p4">
<span class="m-text m-primary">tasmā ete namassiyā.</span><br />
</p>
<p id="tha-ap8c150p1">
<span class="m-text m-primary">Satthukappaṁ suvinayaṁ,</span><br />
</p>
<p id="tha-ap8c150p2">
<span class="m-text m-primary">dhāremi hadayenahaṁ;</span><br />
</p>
<p id="tha-ap8c150p3">
<span class="m-text m-primary">Namassamāno vinayaṁ,</span><br />
</p>
<p id="tha-ap8c150p4">
<span class="m-text m-primary">viharissāmi sabbadā.</span><br />
</p>
<p id="tha-ap8c151p1">
<span class="m-text m-primary">Vinayo āsayo mayhaṁ,</span><br />
</p>
<p id="tha-ap8c151p2">
<span class="m-text m-primary">vinayo ṭhānacaṅkamaṁ;</span><br />
</p>
<p id="tha-ap8c151p3">
<span class="m-text m-primary">Kappemi vinaye vāsaṁ,</span><br />
</p>
<p id="tha-ap8c151p4">
<span class="m-text m-primary">vinayo mama gocaro.</span><br />
</p>
<p id="tha-ap8c152p1">
<span class="m-text m-primary">Vinaye pāramippatto,</span><br />
</p>
<p id="tha-ap8c152p2">
<span class="m-text m-primary">samathe cāpi kovido;</span><br />
</p>
<p id="tha-ap8c152p3">
<span class="m-text m-primary">Upāli taṁ mahāvīra,</span><br />
</p>
<p id="tha-ap8c152p4">
<span class="m-text m-primary">pāde vandati satthuno.</span><br />
</p>
<p id="tha-ap8c153p1">
<span class="m-text m-primary">So ahaṁ vicarissāmi,</span><br />
</p>
<p id="tha-ap8c153p2">
<span class="m-text m-primary">gāmā gāmaṁ purā puraṁ;</span><br />
</p>
<p id="tha-ap8c153p3">
<span class="m-text m-primary">Namassamāno sambuddhaṁ,</span><br />
</p>
<p id="tha-ap8c153p4">
<span class="m-text m-primary">dhammassa ca sudhammataṁ.</span><br />
</p>
<p id="tha-ap8c154p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap8c154p2">
<span class="m-text m-primary">bhavā sabbe samūhatā;</span><br />
</p>
<p id="tha-ap8c154p3">
<span class="m-text m-primary">Sabbāsavā parikkhīṇā,</span><br />
</p>
<p id="tha-ap8c154p4">
<span class="m-text m-primary">natthi dāni punabbhavo.</span><br />
</p>
<p id="tha-ap8c155p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap8c155p2">
<span class="m-text m-primary">buddhaseṭṭhassa santike;</span><br />
</p>
<p id="tha-ap8c155p3">
<span class="m-text m-primary">Tisso vijjā anuppattā,</span><br />
</p>
<p id="tha-ap8c155p4">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap8c156p1">
<span class="m-text m-primary">Paṭisambhidā catasso,</span><br />
</p>
<p id="tha-ap8c156p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap8c156p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap8c156p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap8c157p1">
<span class="m-text m-primary">Itthaṁ sudaṁ āyasmā upāli thero imā gāthāyo abhāsitthāti.</span><br />
</p>
<p id="tha-ap8c158p1">
<span class="m-text m-primary">Upālittherassāpadānaṁ chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>