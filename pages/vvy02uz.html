<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/vvy02uz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://theravadan.org/pages/vvy02uz.html" />
  <meta property="og:description" content="Purisavimāna Sunikkhittavagga 6. Gopālavimānavatthu “Disvāna devaṁ paṭipucchi bhikkhu, Ucce vimānamhi ciraṭṭhitike; Āmuttahatthābharaṇaṁ yasassiṁ, Dibbe vimānamhi yathāpi candimā. Alaṅkato malyadharo suvattho, Sukuṇḍalī kappitakesamassu; Āmuttahatthābharaṇo yasassī, Dibbe vimānamhi yathāpi candimā. Dibbā ca vīṇā pavadanti vagguṁ, Aṭṭhaṭṭhakā sikkhitā sādhurūpā; Dibbā ca kaññā tidasacarā u …" />
  <meta name="twitter:description" content="Purisavimāna Sunikkhittavagga 6. Gopālavimānavatthu “Disvāna devaṁ paṭipucchi bhikkhu, Ucce vimānamhi ciraṭṭhitike; Āmuttahatthābharaṇaṁ yasassiṁ, Dibbe vimānamhi yathāpi candimā. Alaṅkato malyadharo suvattho, Sukuṇḍalī kappitakesamassu; Āmuttahatthābharaṇo yasassī, Dibbe vimānamhi yathāpi candimā. Dibbā ca vīṇā pavadanti vagguṁ, Aṭṭhaṭṭhakā sikkhitā sādhurūpā; Dibbā ca kaññā tidasacarā u …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="purisavimana">
<h2><a href="#purisavimana">Purisavimāna</a></h2>
<section id="sunikkhittavagga">
<h3><a href="#sunikkhittavagga">Sunikkhittavagga</a></h3>
<section id="gopalavimanavatthu">
<h4><a href="#gopalavimanavatthu">6. Gopālavimānavatthu</a></h4>
<p id="vv80c1p1">
<span class="m-text m-primary">“Disvāna devaṁ paṭipucchi bhikkhu,</span><br />
</p>
<p id="vv80c1p2">
<span class="m-text m-primary">Ucce vimānamhi ciraṭṭhitike;</span><br />
</p>
<p id="vv80c1p3">
<span class="m-text m-primary">Āmuttahatthābharaṇaṁ yasassiṁ,</span><br />
</p>
<p id="vv80c1p4">
<span class="m-text m-primary">Dibbe vimānamhi yathāpi candimā.</span><br />
</p>
<p id="vv80c2p1">
<span class="m-text m-primary">Alaṅkato malyadharo suvattho,</span><br />
</p>
<p id="vv80c2p2">
<span class="m-text m-primary">Sukuṇḍalī kappitakesamassu;</span><br />
</p>
<p id="vv80c2p3">
<span class="m-text m-primary">Āmuttahatthābharaṇo yasassī,</span><br />
</p>
<p id="vv80c2p4">
<span class="m-text m-primary">Dibbe vimānamhi yathāpi candimā.</span><br />
</p>
<p id="vv80c3p1">
<span class="m-text m-primary">Dibbā ca vīṇā pavadanti vagguṁ,</span><br />
</p>
<p id="vv80c3p2">
<span class="m-text m-primary">Aṭṭhaṭṭhakā sikkhitā sādhurūpā;</span><br />
</p>
<p id="vv80c3p3">
<span class="m-text m-primary">Dibbā ca kaññā tidasacarā uḷārā,</span><br />
</p>
<p id="vv80c3p4">
<span class="m-text m-primary">Naccanti gāyanti pamodayanti.</span><br />
</p>
<p id="vv80c4p1">
<span class="m-text m-primary">Deviddhipattosi mahānubhāvo,</span><br />
</p>
<p id="vv80c4p2">
<span class="m-text m-primary">Manussabhūto kimakāsi puññaṁ;</span><br />
</p>
<p id="vv80c4p3">
<span class="m-text m-primary">Kenāsi evaṁ jalitānubhāvo,</span><br />
</p>
<p id="vv80c4p4">
<span class="m-text m-primary">Vaṇṇo ca te sabbadisā pabhāsatī”ti.</span><br />
</p>
<p id="vv80c5p1">
<span class="m-text m-primary">So devaputto attamano,</span><br />
</p>
<p id="vv80c5p2">
<span class="m-text m-primary">…pe…</span><br />
</p>
<p id="vv80c5p3">
<span class="m-text m-primary">yassa kammassidaṁ phalaṁ.</span><br />
</p>
<p id="vv80c6p1">
<span class="m-text m-primary">“Ahaṁ manussesu manussabhūto,</span><br />
</p>
<p id="vv80c6p2">
<span class="m-text m-primary">Saṅgamma rakkhissaṁ paresaṁ dhenuyo;</span><br />
</p>
<p id="vv80c6p3">
<span class="m-text m-primary">Tato ca āgā samaṇo mamantike,</span><br />
</p>
<p id="vv80c6p4">
<span class="m-text m-primary">Gāvo ca māse agamaṁsu khādituṁ.</span><br />
</p>
<p id="vv80c7p1">
<span class="m-text m-primary">Dvayajja kiccaṁ ubhayañca kāriyaṁ,</span><br />
</p>
<p id="vv80c7p2">
<span class="m-text m-primary">Iccevahaṁ bhante tadā vicintayiṁ;</span><br />
</p>
<p id="vv80c7p3">
<span class="m-text m-primary">Tato ca saññaṁ paṭiladdha yoniso,</span><br />
</p>
<p id="vv80c7p4">
<span class="m-text m-primary">Dadāmi bhanteti khipiṁ anantakaṁ.</span><br />
</p>
<p id="vv80c8p1">
<span class="m-text m-primary">So māsakhettaṁ turito avāsariṁ,</span><br />
</p>
<p id="vv80c8p2">
<span class="m-text m-primary">Purā ayaṁ bhañjati yassidaṁ dhanaṁ;</span><br />
</p>
<p id="vv80c8p3">
<span class="m-text m-primary">Tato ca kaṇho urago mahāviso,</span><br />
</p>
<p id="vv80c8p4">
<span class="m-text m-primary">Aḍaṁsi pāde turitassa me sato.</span><br />
</p>
<p id="vv80c9p1">
<span class="m-text m-primary">Svāhaṁ aṭṭomhi dukkhena pīḷito,</span><br />
</p>
<p id="vv80c9p2">
<span class="m-text m-primary">Bhikkhu ca taṁ sāmaṁ muñcitvānantakaṁ;</span><br />
</p>
<p id="vv80c9p3">
<span class="m-text m-primary">Ahāsi kummāsaṁ mamānukampayā,</span><br />
</p>
<p id="vv80c9p4">
<span class="m-text m-primary">Tato cuto kālakatomhi devatā.</span><br />
</p>
<p id="vv80c10p1">
<span class="m-text m-primary">Tadeva kammaṁ kusalaṁ kataṁ mayā,</span><br />
</p>
<p id="vv80c10p2">
<span class="m-text m-primary">Sukhañca kammaṁ anubhomi attanā;</span><br />
</p>
<p id="vv80c10p3">
<span class="m-text m-primary">Tayā hi bhante anukampito bhusaṁ,</span><br />
</p>
<p id="vv80c10p4">
<span class="m-text m-primary">Kataññutāya abhivādayāmi taṁ.</span><br />
</p>
<p id="vv80c11p1">
<span class="m-text m-primary">Sadevake loke samārake ca,</span><br />
</p>
<p id="vv80c11p2">
<span class="m-text m-primary">Añño muni natthi tayānukampako;</span><br />
</p>
<p id="vv80c11p3">
<span class="m-text m-primary">Tayā hi bhante anukampito bhusaṁ,</span><br />
</p>
<p id="vv80c11p4">
<span class="m-text m-primary">Kataññutāya abhivādayāmi taṁ.</span><br />
</p>
<p id="vv80c12p1">
<span class="m-text m-primary">Imasmiṁ loke parasmiṁ vā pana,</span><br />
</p>
<p id="vv80c12p2">
<span class="m-text m-primary">Añño munī natthi tayānukampako;</span><br />
</p>
<p id="vv80c12p3">
<span class="m-text m-primary">Tayā hi bhante anukampito bhusaṁ,</span><br />
</p>
<p id="vv80c12p4">
<span class="m-text m-primary">Kataññutāya abhivādayāmi tan”ti.</span><br />
</p>
<p id="vv80c13p1">
<span class="m-text m-primary">Gopālavimānaṁ chaṭṭhaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>