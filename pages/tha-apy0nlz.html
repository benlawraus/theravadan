<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0nlz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0nlz.html" />
  <meta property="og:description" content="Bhaddiyavagga 8 Lomasakaṅgiyattheraapadāna “Imamhi bhaddake kappe, brahmabandhu mahāyaso; Kassapo nāma gottena, uppajji vadataṁ varo. Tadāhaṁ candano ceva, pabbajitvāna sāsane; Āpāṇakoṭikaṁ dhammaṁ, pūrayitvāna sāsane. Tato cutā santusitaṁ, upapannā ubho mayaṁ; Tattha dibbehi naccehi, gītehi vāditehi ca. Rūpādidasahaṅgehi, abhibhotvāna sesake; Yāvatāyuṁ vasitvāna, anubhotvā mahāsukhaṁ. Tato cavitvā tidasaṁ, candano …" />
  <meta name="twitter:description" content="Bhaddiyavagga 8 Lomasakaṅgiyattheraapadāna “Imamhi bhaddake kappe, brahmabandhu mahāyaso; Kassapo nāma gottena, uppajji vadataṁ varo. Tadāhaṁ candano ceva, pabbajitvāna sāsane; Āpāṇakoṭikaṁ dhammaṁ, pūrayitvāna sāsane. Tato cutā santusitaṁ, upapannā ubho mayaṁ; Tattha dibbehi naccehi, gītehi vāditehi ca. Rūpādidasahaṅgehi, abhibhotvāna sesake; Yāvatāyuṁ vasitvāna, anubhotvā mahāsukhaṁ. Tato cavitvā tidasaṁ, candano …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="bhaddiyavagga">
<h2><a href="#bhaddiyavagga">Bhaddiyavagga</a></h2>
<section id="lomasakangiyattheraapadana">
<h3><a href="#lomasakangiyattheraapadana">8 Lomasakaṅgiyattheraapadāna</a></h3>
<p id="tha-ap550c1p1">
<span class="m-text m-primary">“Imamhi bhaddake kappe,</span><br />
</p>
<p id="tha-ap550c1p2">
<span class="m-text m-primary">brahmabandhu mahāyaso;</span><br />
</p>
<p id="tha-ap550c1p3">
<span class="m-text m-primary">Kassapo nāma gottena,</span><br />
</p>
<p id="tha-ap550c1p4">
<span class="m-text m-primary">uppajji vadataṁ varo.</span><br />
</p>
<p id="tha-ap550c2p1">
<span class="m-text m-primary">Tadāhaṁ candano ceva,</span><br />
</p>
<p id="tha-ap550c2p2">
<span class="m-text m-primary">pabbajitvāna sāsane;</span><br />
</p>
<p id="tha-ap550c2p3">
<span class="m-text m-primary">Āpāṇakoṭikaṁ dhammaṁ,</span><br />
</p>
<p id="tha-ap550c2p4">
<span class="m-text m-primary">pūrayitvāna sāsane.</span><br />
</p>
<p id="tha-ap550c3p1">
<span class="m-text m-primary">Tato cutā santusitaṁ,</span><br />
</p>
<p id="tha-ap550c3p2">
<span class="m-text m-primary">upapannā ubho mayaṁ;</span><br />
</p>
<p id="tha-ap550c3p3">
<span class="m-text m-primary">Tattha dibbehi naccehi,</span><br />
</p>
<p id="tha-ap550c3p4">
<span class="m-text m-primary">gītehi vāditehi ca.</span><br />
</p>
<p id="tha-ap550c4p1">
<span class="m-text m-primary">Rūpādidasahaṅgehi,</span><br />
</p>
<p id="tha-ap550c4p2">
<span class="m-text m-primary">abhibhotvāna sesake;</span><br />
</p>
<p id="tha-ap550c4p3">
<span class="m-text m-primary">Yāvatāyuṁ vasitvāna,</span><br />
</p>
<p id="tha-ap550c4p4">
<span class="m-text m-primary">anubhotvā mahāsukhaṁ.</span><br />
</p>
<p id="tha-ap550c5p1">
<span class="m-text m-primary">Tato cavitvā tidasaṁ,</span><br />
</p>
<p id="tha-ap550c5p2">
<span class="m-text m-primary">candano upapajjatha;</span><br />
</p>
<p id="tha-ap550c5p3">
<span class="m-text m-primary">Ahaṁ kapilavatthusmiṁ,</span><br />
</p>
<p id="tha-ap550c5p4">
<span class="m-text m-primary">ajāyiṁ sākiyatrajo.</span><br />
</p>
<p id="tha-ap550c6p1">
<span class="m-text m-primary">Yadā udāyittherena,</span><br />
</p>
<p id="tha-ap550c6p2">
<span class="m-text m-primary">ajjhiṭṭho lokanāyako;</span><br />
</p>
<p id="tha-ap550c6p3">
<span class="m-text m-primary">Anukampiya sakyānaṁ,</span><br />
</p>
<p id="tha-ap550c6p4">
<span class="m-text m-primary">upesi kapilavhayaṁ.</span><br />
</p>
<p id="tha-ap550c7p1">
<span class="m-text m-primary">Tadātimānino sakyā,</span><br />
</p>
<p id="tha-ap550c7p2">
<span class="m-text m-primary">na buddhassa guṇaññuno;</span><br />
</p>
<p id="tha-ap550c7p3">
<span class="m-text m-primary">Paṇamanti na sambuddhaṁ,</span><br />
</p>
<p id="tha-ap550c7p4">
<span class="m-text m-primary">jātithaddhā anādarā.</span><br />
</p>
<p id="tha-ap550c8p1">
<span class="m-text m-primary">Tesaṁ saṅkappamaññāya,</span><br />
</p>
<p id="tha-ap550c8p2">
<span class="m-text m-primary">ākāse caṅkamī jino;</span><br />
</p>
<p id="tha-ap550c8p3">
<span class="m-text m-primary">Pajjunno viya vassittha,</span><br />
</p>
<p id="tha-ap550c8p4">
<span class="m-text m-primary">pajjalittha yathā sikhī.</span><br />
</p>
<p id="tha-ap550c9p1">
<span class="m-text m-primary">Dassetvā rūpamatulaṁ,</span><br />
</p>
<p id="tha-ap550c9p2">
<span class="m-text m-primary">puna antaradhāyatha;</span><br />
</p>
<p id="tha-ap550c9p3">
<span class="m-text m-primary">Ekopi hutvā bahudhā,</span><br />
</p>
<p id="tha-ap550c9p4">
<span class="m-text m-primary">ahosi punarekako.</span><br />
</p>
<p id="tha-ap550c10p1">
<span class="m-text m-primary">Andhakāraṁ pakāsañca,</span><br />
</p>
<p id="tha-ap550c10p2">
<span class="m-text m-primary">dassayitvā anekadhā;</span><br />
</p>
<p id="tha-ap550c10p3">
<span class="m-text m-primary">Pāṭiheraṁ karitvāna,</span><br />
</p>
<p id="tha-ap550c10p4">
<span class="m-text m-primary">vinayī ñātake muni.</span><br />
</p>
<p id="tha-ap550c11p1">
<span class="m-text m-primary">Cātuddīpo mahāmegho,</span><br />
</p>
<p id="tha-ap550c11p2">
<span class="m-text m-primary">tāvadeva pavassatha;</span><br />
</p>
<p id="tha-ap550c11p3">
<span class="m-text m-primary">Tadā hi jātakaṁ buddho,</span><br />
</p>
<p id="tha-ap550c11p4">
<span class="m-text m-primary">vessantaramadesayi.</span><br />
</p>
<p id="tha-ap550c12p1">
<span class="m-text m-primary">Tadā te khattiyā sabbe,</span><br />
</p>
<p id="tha-ap550c12p2">
<span class="m-text m-primary">nihantvā jātijaṁ madaṁ;</span><br />
</p>
<p id="tha-ap550c12p3">
<span class="m-text m-primary">Upesuṁ saraṇaṁ buddhaṁ,</span><br />
</p>
<p id="tha-ap550c12p4">
<span class="m-text m-primary">āha suddhodano tadā.</span><br />
</p>
<p id="tha-ap550c13p1">
<span class="m-text m-primary">‘Idaṁ tatiyaṁ tava bhūripañña,</span><br />
</p>
<p id="tha-ap550c13p2">
<span class="m-text m-primary">Pādāni vandāmi samantacakkhu;</span><br />
</p>
<p id="tha-ap550c13p3">
<span class="m-text m-primary">Yadābhijāto pathavī pakampayī,</span><br />
</p>
<p id="tha-ap550c13p4">
<span class="m-text m-primary">Yadā ca taṁ najjahi jambuchāyā’.</span><br />
</p>
<p id="tha-ap550c14p1">
<span class="m-text m-primary">Tadā buddhānubhāvaṁ taṁ,</span><br />
</p>
<p id="tha-ap550c14p2">
<span class="m-text m-primary">disvā vimhitamānaso;</span><br />
</p>
<p id="tha-ap550c14p3">
<span class="m-text m-primary">Pabbajitvāna tattheva,</span><br />
</p>
<p id="tha-ap550c14p4">
<span class="m-text m-primary">nivasiṁ mātupūjako.</span><br />
</p>
<p id="tha-ap550c15p1">
<span class="m-text m-primary">Candano devaputto maṁ,</span><br />
</p>
<p id="tha-ap550c15p2">
<span class="m-text m-primary">upagantvānupucchatha;</span><br />
</p>
<p id="tha-ap550c15p3">
<span class="m-text m-primary">Bhaddekarattassa tadā,</span><br />
</p>
<p id="tha-ap550c15p4">
<span class="m-text m-primary">saṅkhepavitthāraṁ nayaṁ.</span><br />
</p>
<p id="tha-ap550c16p1">
<span class="m-text m-primary">Coditohaṁ tadā tena,</span><br />
</p>
<p id="tha-ap550c16p2">
<span class="m-text m-primary">upecca naranāyakaṁ;</span><br />
</p>
<p id="tha-ap550c16p3">
<span class="m-text m-primary">Bhaddekarattaṁ sutvāna,</span><br />
</p>
<p id="tha-ap550c16p4">
<span class="m-text m-primary">saṁviggo vanamāmako.</span><br />
</p>
<p id="tha-ap550c17p1">
<span class="m-text m-primary">Tadā mātaramapucchiṁ,</span><br />
</p>
<p id="tha-ap550c17p2">
<span class="m-text m-primary">‘vane vacchāmi ekako’;</span><br />
</p>
<p id="tha-ap550c17p3">
<span class="m-text m-primary">‘Sukhumālo’ti me mātā,</span><br />
</p>
<p id="tha-ap550c17p4">
<span class="m-text m-primary">vārayī taṁ tadā vacaṁ.</span><br />
</p>
<p id="tha-ap550c18p1">
<span class="m-text m-primary">‘Kāsaṁ kusaṁ poṭakilaṁ,</span><br />
</p>
<p id="tha-ap550c18p2">
<span class="m-text m-primary">usīraṁ muñjapabbajaṁ;</span><br />
</p>
<p id="tha-ap550c18p3">
<span class="m-text m-primary">Urasā panudissāmi,</span><br />
</p>
<p id="tha-ap550c18p4">
<span class="m-text m-primary">vivekamanubrūhayaṁ’.</span><br />
</p>
<p id="tha-ap550c19p1">
<span class="m-text m-primary">Tadā vanaṁ paviṭṭhohaṁ,</span><br />
</p>
<p id="tha-ap550c19p2">
<span class="m-text m-primary">saritvā jinasāsanaṁ;</span><br />
</p>
<p id="tha-ap550c19p3">
<span class="m-text m-primary">Bhaddekarattaovādaṁ,</span><br />
</p>
<p id="tha-ap550c19p4">
<span class="m-text m-primary">arahattamapāpuṇiṁ.</span><br />
</p>
<p id="tha-ap550c20p1">
<span class="m-text m-primary">‘Atītaṁ nānvāgameyya,</span><br />
</p>
<p id="tha-ap550c20p2">
<span class="m-text m-primary">nappaṭikaṅkhe anāgataṁ;</span><br />
</p>
<p id="tha-ap550c20p3">
<span class="m-text m-primary">Yadatītaṁ pahīnaṁ taṁ,</span><br />
</p>
<p id="tha-ap550c20p4">
<span class="m-text m-primary">appattañca anāgataṁ.</span><br />
</p>
<p id="tha-ap550c21p1">
<span class="m-text m-primary">Paccuppannañca yo dhammaṁ,</span><br />
</p>
<p id="tha-ap550c21p2">
<span class="m-text m-primary">tattha tattha vipassati;</span><br />
</p>
<p id="tha-ap550c21p3">
<span class="m-text m-primary">Asaṁhīraṁ asaṅkuppaṁ,</span><br />
</p>
<p id="tha-ap550c21p4">
<span class="m-text m-primary">taṁ vidvā manubrūhaye.</span><br />
</p>
<p id="tha-ap550c22p1">
<span class="m-text m-primary">Ajjeva kiccamātappaṁ,</span><br />
</p>
<p id="tha-ap550c22p2">
<span class="m-text m-primary">ko jaññā maraṇaṁ suve;</span><br />
</p>
<p id="tha-ap550c22p3">
<span class="m-text m-primary">Na hi no saṅgaraṁ tena,</span><br />
</p>
<p id="tha-ap550c22p4">
<span class="m-text m-primary">mahāsenena maccunā.</span><br />
</p>
<p id="tha-ap550c23p1">
<span class="m-text m-primary">Evaṁvihāriṁ ātāpiṁ,</span><br />
</p>
<p id="tha-ap550c23p2">
<span class="m-text m-primary">ahorattamatanditaṁ;</span><br />
</p>
<p id="tha-ap550c23p3">
<span class="m-text m-primary">Taṁ ve bhaddekarattoti,</span><br />
</p>
<p id="tha-ap550c23p4">
<span class="m-text m-primary">santo ācikkhate muni’.</span><br />
</p>
<p id="tha-ap550c24p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap550c24p2">
<span class="m-text m-primary">…pe…</span><br />
</p>
<p id="tha-ap550c24p3">
<span class="m-text m-primary">viharāmi anāsavo.</span><br />
</p>
<p id="tha-ap550c25p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap550c25p2">
<span class="m-text m-primary">…pe…</span><br />
</p>
<p id="tha-ap550c25p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap550c26p1">
<span class="m-text m-primary">Paṭisambhidā catasso,</span><br />
</p>
<p id="tha-ap550c26p2">
<span class="m-text m-primary">…pe…</span><br />
</p>
<p id="tha-ap550c26p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap550c27p1">
<span class="m-text m-primary">Itthaṁ sudaṁ āyasmā lomasakaṅgiyo thero imā gāthāyo abhāsitthāti.</span><br />
</p>
<p id="tha-ap550c28p1">
<span class="m-text m-primary">Lomasakaṅgiyattherassāpadānaṁ aṭṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>