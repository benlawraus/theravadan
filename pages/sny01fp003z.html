<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn41 &raquo; Saṁyutta Nikāya 41 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny01fp003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 41" />
  <meta name="twitter:title" content="Saṁyutta Nikāya 41" />
  <meta property="og:url" content="https://www.theravadan.org/pages/sny01fp003z.html" />
  <meta property="og:description" content="Translators: sujato Linked Discourses 41 1. Cittavagga 1. With Citta 3. Dutiyaisidattasutta 3. With Isidatta (2nd) Ekaṁ samayaṁ sambahulā therā bhikkhū macchikāsaṇḍe viharanti ambāṭakavane. At one time several senior mendicants were staying near Macchikāsaṇḍa in the Wild Mango Grove. Atha kho citto gahapati yena therā bhikkhū tenupasa …" />
  <meta name="twitter:description" content="Translators: sujato Linked Discourses 41 1. Cittavagga 1. With Citta 3. Dutiyaisidattasutta 3. With Isidatta (2nd) Ekaṁ samayaṁ sambahulā therā bhikkhū macchikāsaṇḍe viharanti ambāṭakavane. At one time several senior mendicants were staying near Macchikāsaṇḍa in the Wild Mango Grove. Atha kho citto gahapati yena therā bhikkhū tenupasa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn41-index.html">sn41</a> &raquo;
          </span>
          Saṁyutta Nikāya 41
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 41</span></p>
<section id="cittavagga">
<h2><a href="#cittavagga">1. Cittavagga</a></h2>
<p><span class="m-text">1. With Citta</span></p>
<section id="dutiyaisidattasutta">
<h3><a href="#dutiyaisidattasutta">3. Dutiyaisidattasutta</a></h3>
<p><span class="m-text">3. With Isidatta (2nd)</span></p>
<p id="sn41p3c1p1">
<span class="m-text m-primary">Ekaṁ samayaṁ sambahulā therā bhikkhū macchikāsaṇḍe viharanti ambāṭakavane.</span><br />
<span class="m-text">At one time several senior mendicants were staying near Macchikāsaṇḍa in the Wild Mango Grove.</span><br />
</p>
<p id="sn41p3c1p2">
<span class="m-text m-primary">Atha kho citto gahapati yena therā bhikkhū tenupasaṅkami; upasaṅkamitvā there bhikkhū abhivādetvā ekamantaṁ nisīdi. Ekamantaṁ nisinno kho citto gahapati there bhikkhū etadavoca:</span><br />
<span class="m-text">Then Citta the householder went up to them, bowed, sat down to one side, and said to them,</span><br />
</p>
<p id="sn41p3c1p3">
<span class="m-text m-primary">“adhivāsentu me, bhante therā, svātanāya bhattan”ti.</span><br />
<span class="m-text">“Sirs, may the senior mendicants please accept my offering of tomorrow’s meal.”</span><br />
</p>
<p id="sn41p3c1p4">
<span class="m-text m-primary">Adhivāsesuṁ kho therā bhikkhū tuṇhībhāvena.</span><br />
<span class="m-text">They consented in silence.</span><br />
</p>
<p id="sn41p3c1p5">
<span class="m-text m-primary">Atha kho citto gahapati therānaṁ bhikkhūnaṁ adhivāsanaṁ viditvā uṭṭhāyāsanā there bhikkhū abhivādetvā padakkhiṇaṁ katvā pakkāmi.</span><br />
<span class="m-text">Then, knowing that the senior mendicants had consented, Citta got up from his seat, bowed, and respectfully circled them, keeping them on his right, before leaving.</span><br />
</p>
<p id="sn41p3c1p6">
<span class="m-text m-primary">Atha kho therā bhikkhū tassā rattiyā accayena pubbaṇhasamayaṁ nivāsetvā pattacīvaramādāya yena cittassa gahapatissa nivesanaṁ tenupasaṅkamiṁsu; upasaṅkamitvā paññatte āsane nisīdiṁsu.</span><br />
<span class="m-text">Then when the night had passed, the senior mendicants robed up in the morning and, taking their bowls and robes, went to Citta’s home, and sat down on the seats spread out.</span><br />
</p>
<p id="sn41p3c2p1">
<span class="m-text m-primary">Atha kho citto gahapati yena therā bhikkhū tenupasaṅkami; upasaṅkamitvā there bhikkhū abhivādetvā ekamantaṁ nisīdi. Ekamantaṁ nisinno kho citto gahapati āyasmantaṁ theraṁ etadavoca:</span><br />
<span class="m-text">So he went up to them, bowed, sat down to one side, and said to the senior venerable:</span><br />
</p>
<p id="sn41p3c2p2">
<span class="m-text m-primary">“yā imā, bhante thera, anekavihitā diṭṭhiyo loke uppajjanti:</span><br />
<span class="m-text">“Sir, there are many different views that arise in the world. For example:</span><br />
</p>
<p id="sn41p3c2p3">
<span class="m-text m-primary">‘sassato lokoti vā, asassato lokoti vā, antavā lokoti vā, anantavā lokoti vā, taṁ jīvaṁ taṁ sarīranti vā, aññaṁ jīvaṁ aññaṁ sarīranti vā, hoti tathāgato paraṁ maraṇāti vā, na hoti tathāgato paraṁ maraṇāti vā, hoti ca na ca hoti tathāgato paraṁ maraṇāti vā, neva hoti na na hoti tathāgato paraṁ maraṇā’ti vā.</span><br />
<span class="m-text">the cosmos is eternal, or not eternal, or finite, or infinite; the soul and the body are the same thing, or they are different things; after death, a Realized One exists, or doesn’t exist, or both exists and doesn’t exist, or neither exists nor doesn’t exist.</span><br />
</p>
<p id="sn41p3c2p4">
<span class="m-text m-primary">Yāni cimāni dvāsaṭṭhi diṭṭhigatāni brahmajāle bhaṇitāni;</span><br />
<span class="m-text">And also the sixty-two misconceptions spoken of in the Prime Net Discourse.</span><br />
</p>
<p id="sn41p3c2p5">
<span class="m-text m-primary">imā nu kho, bhante, diṭṭhiyo kismiṁ sati honti, kismiṁ asati na hontī”ti?</span><br />
<span class="m-text">When what exists do these views come to be? When what doesn’t exist do these views not come to be?”</span><br />
</p>
<p id="sn41p3c3p1">
<span class="m-text m-primary">Evaṁ vutte, āyasmā thero tuṇhī ahosi.</span><br />
<span class="m-text">When he said this, the senior venerable kept silent.</span><br />
</p>
<p id="sn41p3c3p2">
<span class="m-text m-primary">Dutiyampi kho citto gahapati …pe…</span><br />
<span class="m-text">For a second time …</span><br />
</p>
<p id="sn41p3c3p3">
<span class="m-text m-primary">tatiyampi kho citto gahapati āyasmantaṁ theraṁ etadavoca:</span><br />
<span class="m-text">And for a third time, Citta said to him:</span><br />
</p>
<p id="sn41p3c3p4">
<span class="m-text m-primary">“yā imā, bhante thera, anekavihitā diṭṭhiyo loke uppajjanti—</span><br />
<span class="m-text">“Sir, there are many different views that arise in the world. …</span><br />
</p>
<p id="sn41p3c3p5">
<span class="m-text m-primary">sassato lokoti vā, asassato lokoti vā, antavā lokoti vā, anantavā lokoti vā, taṁ jīvaṁ taṁ sarīranti vā, aññaṁ jīvaṁ aññaṁ sarīranti vā, hoti tathāgato paraṁ maraṇāti vā, na hoti tathāgato paraṁ maraṇāti vā, hoti ca na ca hoti tathāgato paraṁ maraṇāti vā, neva hoti na na hoti tathāgato paraṁ maraṇāti vā.</span><br />
</p>
<p id="sn41p3c3p6">
<span class="m-text m-primary">Yāni cimāni dvāsaṭṭhi diṭṭhigatāni brahmajāle bhaṇitāni;</span><br />
</p>
<p id="sn41p3c3p7">
<span class="m-text m-primary">imā nu kho, bhante, diṭṭhiyo kismiṁ sati honti, kismiṁ asati na hontī”ti?</span><br />
<span class="m-text">When what exists do these views come to be? When what doesn’t exist do these views not come to be?”</span><br />
</p>
<p id="sn41p3c3p8">
<span class="m-text m-primary">Tatiyampi kho āyasmā thero tuṇhī ahosi.</span><br />
<span class="m-text">And a second time and a third time the senior venerable kept silent.</span><br />
</p>
<p id="sn41p3c4p1">
<span class="m-text m-primary">Tena kho pana samayena āyasmā isidatto tasmiṁ bhikkhusaṅghe sabbanavako hoti.</span><br />
<span class="m-text">Now at that time Venerable Isidatta was the most junior mendicant in that Saṅgha.</span><br />
</p>
<p id="sn41p3c4p2">
<span class="m-text m-primary">Atha kho āyasmā isidatto āyasmantaṁ theraṁ etadavoca:</span><br />
<span class="m-text">He said to the senior venerable,</span><br />
</p>
<p id="sn41p3c4p3">
<span class="m-text m-primary">“byākaromahaṁ, bhante thera, cittassa gahapatino etaṁ pañhan”ti?</span><br />
<span class="m-text">“Sir, may I answer Citta’s question?”</span><br />
</p>
<p id="sn41p3c4p4">
<span class="m-text m-primary">“Byākarohi tvaṁ, āvuso isidatta, cittassa gahapatino etaṁ pañhan”ti.</span><br />
<span class="m-text">“Answer it, Reverend Isidatta.”</span><br />
</p>
<p id="sn41p3c4p5">
<span class="m-text m-primary">“Evañhi tvaṁ, gahapati, pucchasi:</span><br />
<span class="m-text">“Householder, is this your question:</span><br />
</p>
<p id="sn41p3c4p6">
<span class="m-text m-primary">‘yā imā, bhante thera, anekavihitā diṭṭhiyo loke uppajjanti—</span><br />
<span class="m-text">‘There are many different views that arise in the world …</span><br />
</p>
<p id="sn41p3c4p7">
<span class="m-text m-primary">sassato lokoti vā …pe…;</span><br />
</p>
<p id="sn41p3c4p8">
<span class="m-text m-primary">imā nu kho, bhante, diṭṭhiyo kismiṁ sati honti, kismiṁ asati na hontī’”ti?</span><br />
<span class="m-text">When what exists do these views come to be? When what doesn’t exist do these views not come to be?’’</span><br />
</p>
<p id="sn41p3c4p9">
<span class="m-text m-primary">“Evaṁ, bhante”.</span><br />
<span class="m-text">“Yes, sir.”</span><br />
</p>
<p id="sn41p3c4p10">
<span class="m-text m-primary">“Yā imā, gahapati, anekavihitā diṭṭhiyo loke uppajjanti:</span><br />
<span class="m-text">“Householder, there are many different views that arise in the world. For example:</span><br />
</p>
<p id="sn41p3c4p11">
<span class="m-text m-primary">‘sassato lokoti vā, asassato lokoti vā, antavā lokoti vā anantavā lokoti vā, taṁ jīvaṁ taṁ sarīranti vā, aññaṁ jīvaṁ aññaṁ sarīranti vā, hoti tathāgato paraṁ maraṇāti vā, na hoti tathāgato paraṁ maraṇāti vā, hoti ca na ca hoti tathāgato paraṁ maraṇāti vā, neva hoti na na hoti tathāgato paraṁ maraṇāti vā.</span><br />
<span class="m-text">the cosmos is eternal, or not eternal, or finite, or infinite; the soul and the body are the same thing, or they are different things; after death, a Realized One exists, or doesn’t exist, or both exists and doesn’t exist, or neither exists nor doesn’t exist.</span><br />
</p>
<p id="sn41p3c4p12">
<span class="m-text m-primary">Yāni cimāni dvāsaṭṭhi diṭṭhigatāni brahmajāle bhaṇitāni;</span><br />
<span class="m-text">And also the sixty-two misconceptions spoken of in the Prime Net Discourse.</span><br />
</p>
<p id="sn41p3c4p13">
<span class="m-text m-primary">imā kho, gahapati, diṭṭhiyo sakkāyadiṭṭhiyā sati honti, sakkāyadiṭṭhiyā asati na hontī’”ti.</span><br />
<span class="m-text">These views come to be when identity view exists. When identity view does not exist they do not come to be.”</span><br />
</p>
<p id="sn41p3c5p1">
<span class="m-text m-primary">“Kathaṁ pana, bhante, sakkāyadiṭṭhi hotī”ti?</span><br />
<span class="m-text">“But sir, how does identity view come about?”</span><br />
</p>
<p id="sn41p3c5p2">
<span class="m-text m-primary">“Idha, gahapati, assutavā puthujjano ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto</span><br />
<span class="m-text">“It’s when an uneducated ordinary person has not seen the noble ones, and is neither skilled nor trained in the teaching of the noble ones. They’ve not seen good persons, and are neither skilled nor trained in the teaching of the good persons.</span><br />
</p>
<p id="sn41p3c5p3">
<span class="m-text m-primary">rūpaṁ attato samanupassati, rūpavantaṁ vā attānaṁ, attani vā rūpaṁ, rūpasmiṁ vā attānaṁ;</span><br />
<span class="m-text">They regard form as self, self as having form, form in self, or self in form.</span><br />
</p>
<p id="sn41p3c5p4">
<span class="m-text m-primary">vedanaṁ attato samanupassati …pe…</span><br />
<span class="m-text">They regard feeling …</span><br />
</p>
<p id="sn41p3c5p5">
<span class="m-text m-primary">saññaṁ …</span><br />
<span class="m-text">perception …</span><br />
</p>
<p id="sn41p3c5p6">
<span class="m-text m-primary">saṅkhāre …</span><br />
<span class="m-text">choices …</span><br />
</p>
<p id="sn41p3c5p7">
<span class="m-text m-primary">viññāṇaṁ attato samanupassati, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ.</span><br />
<span class="m-text">consciousness as self, self as having consciousness, consciousness in self, or self in consciousness.</span><br />
</p>
<p id="sn41p3c5p8">
<span class="m-text m-primary">Evaṁ kho, gahapati, sakkāyadiṭṭhi hotī”ti.</span><br />
<span class="m-text">That’s how identity view comes about.”</span><br />
</p>
<p id="sn41p3c6p1">
<span class="m-text m-primary">“Kathaṁ pana, bhante, sakkāyadiṭṭhi na hotī”ti?</span><br />
<span class="m-text">“But sir, how does identity view not come about?”</span><br />
</p>
<p id="sn41p3c6p2">
<span class="m-text m-primary">“Idha, gahapati, sutavā ariyasāvako ariyānaṁ dassāvī ariyadhammassa kovido ariyadhamme suvinīto sappurisānaṁ dassāvī sappurisadhammassa kovido sappurisadhamme suvinīto</span><br />
<span class="m-text">“It’s when an educated noble disciple has seen the noble ones, and is skilled and trained in the teaching of the noble ones. They’ve seen good persons, and are skilled and trained in the teaching of the good persons.</span><br />
</p>
<p id="sn41p3c6p3">
<span class="m-text m-primary">na rūpaṁ attato samanupassati, na rūpavantaṁ vā attānaṁ, na attani vā rūpaṁ, na rūpasmiṁ vā attānaṁ;</span><br />
<span class="m-text">They don’t regard form as self, self as having form, form in self, or self in form.</span><br />
</p>
<p id="sn41p3c6p4">
<span class="m-text m-primary">na vedanaṁ …</span><br />
<span class="m-text">They don’t regard feeling …</span><br />
</p>
<p id="sn41p3c6p5">
<span class="m-text m-primary">na saññaṁ …</span><br />
<span class="m-text">perception …</span><br />
</p>
<p id="sn41p3c6p6">
<span class="m-text m-primary">na saṅkhāre …</span><br />
<span class="m-text">choices …</span><br />
</p>
<p id="sn41p3c6p7">
<span class="m-text m-primary">na viññāṇaṁ attato samanupassati, na viññāṇavantaṁ vā attānaṁ, na attani vā viññāṇaṁ, na viññāṇasmiṁ vā attānaṁ.</span><br />
<span class="m-text">consciousness as self, self as having consciousness, consciousness in self, or self in consciousness.</span><br />
</p>
<p id="sn41p3c6p8">
<span class="m-text m-primary">Evaṁ kho, gahapati, sakkāyadiṭṭhi na hotī”ti.</span><br />
<span class="m-text">That’s how identity view does not come about.”</span><br />
</p>
<p id="sn41p3c7p1">
<span class="m-text m-primary">“Kuto, bhante, ayyo isidatto āgacchatī”ti?</span><br />
<span class="m-text">“Sir, where has Venerable Isidatta come from?”</span><br />
</p>
<p id="sn41p3c7p2">
<span class="m-text m-primary">“Avantiyā kho, gahapati, āgacchāmī”ti.</span><br />
<span class="m-text">“I come from Avanti, householder.”</span><br />
</p>
<p id="sn41p3c7p3">
<span class="m-text m-primary">“Atthi, bhante, avantiyā isidatto nāma kulaputto amhākaṁ adiṭṭhasahāyo pabbajito?</span><br />
<span class="m-text">“Sir, there’s a friend of mine called Isidatta who I’ve never met. He’s gone forth from a good family in Avanti.</span><br />
</p>
<p id="sn41p3c7p4">
<span class="m-text m-primary">Diṭṭho so āyasmatā”ti?</span><br />
<span class="m-text">Have you met him?”</span><br />
</p>
<p id="sn41p3c7p5">
<span class="m-text m-primary">“Evaṁ, gahapatī”ti.</span><br />
<span class="m-text">“Yes, householder.”</span><br />
</p>
<p id="sn41p3c7p6">
<span class="m-text m-primary">“Kahaṁ nu kho so, bhante, āyasmā etarahi viharatī”ti?</span><br />
<span class="m-text">“Sir, where is that venerable now staying?”</span><br />
</p>
<p id="sn41p3c7p7">
<span class="m-text m-primary">Evaṁ vutte, āyasmā isidatto tuṇhī ahosi.</span><br />
<span class="m-text">When he said this, Isidatta kept silent.</span><br />
</p>
<p id="sn41p3c7p8">
<span class="m-text m-primary">“Ayyo no, bhante, isidatto”ti?</span><br />
<span class="m-text">“Sir, are you that Isidatta?”</span><br />
</p>
<p id="sn41p3c7p9">
<span class="m-text m-primary">“Evaṁ, gahapatī”ti.</span><br />
<span class="m-text">“Yes, householder.”</span><br />
</p>
<p id="sn41p3c7p10">
<span class="m-text m-primary">“Abhiramatu, bhante, ayyo isidatto macchikāsaṇḍe.</span><br />
<span class="m-text">“Sir, I hope Venerable Isidatta is happy here in Macchikāsaṇḍa,</span><br />
</p>
<p id="sn41p3c7p11">
<span class="m-text m-primary">Ramaṇīyaṁ ambāṭakavanaṁ.</span><br />
<span class="m-text">for the Wild Mango Grove is lovely.</span><br />
</p>
<p id="sn41p3c7p12">
<span class="m-text m-primary">Ahaṁ ayyassa isidattassa ussukkaṁ karissāmi cīvarapiṇḍapātasenāsanagilānappaccayabhesajjaparikkhārānan”ti.</span><br />
<span class="m-text">I’ll make sure that Venerable Isidatta is provided with robes, almsfood, lodgings, and medicines and supplies for the sick.”</span><br />
</p>
<p id="sn41p3c7p13">
<span class="m-text m-primary">“Kalyāṇaṁ vuccati, gahapatī”ti.</span><br />
<span class="m-text">“That’s nice of you to say, householder.”</span><br />
</p>
<p id="sn41p3c8p1">
<span class="m-text m-primary">Atha kho citto gahapati āyasmato isidattassa bhāsitaṁ abhinanditvā anumoditvā there bhikkhū paṇītena khādanīyena bhojanīyena sahatthā santappesi sampavāresi.</span><br />
<span class="m-text">Then Citta, having approved and agreed with what Isidatta said, served and satisfied the senior mendicants with his own hands with a variety of delicious foods.</span><br />
</p>
<p id="sn41p3c8p2">
<span class="m-text m-primary">Atha kho therā bhikkhū bhuttāvino onītapattapāṇino uṭṭhāyāsanā pakkamiṁsu.</span><br />
<span class="m-text">When the senior mendicants had eaten and washed their hands and bowls, they got up from their seats and left.</span><br />
</p>
<p id="sn41p3c8p3">
<span class="m-text m-primary">Atha kho āyasmā thero āyasmantaṁ isidattaṁ etadavoca:</span><br />
<span class="m-text">Then the senior venerable said to Venerable Isidatta,</span><br />
</p>
<p id="sn41p3c8p4">
<span class="m-text m-primary">“sādhu kho taṁ, āvuso isidatta, eso pañho paṭibhāsi.</span><br />
<span class="m-text">“Isidatta, it’s good that you felt inspired to answer that question, because I didn’t.</span><br />
</p>
<p id="sn41p3c8p5">
<span class="m-text m-primary">Neso pañho maṁ paṭibhāsi.</span><br />
</p>
<p id="sn41p3c8p6">
<span class="m-text m-primary">Tenahāvuso isidatta, yadā aññathāpi evarūpo pañho āgaccheyya, taññevettha paṭibhāseyyā”ti.</span><br />
<span class="m-text">So when a similar question comes up, you should also answer it as you feel inspired.”</span><br />
</p>
<p id="sn41p3c8p7">
<span class="m-text m-primary">Atha kho āyasmā isidatto senāsanaṁ saṁsāmetvā pattacīvaramādāya macchikāsaṇḍamhā pakkāmi.</span><br />
<span class="m-text">But Isidatta set his lodgings in order and, taking his bowl and robe, left Macchikasaṇḍa,</span><br />
</p>
<p id="sn41p3c8p8">
<span class="m-text m-primary">Yaṁ macchikāsaṇḍamhā pakkāmi, tathā pakkantova ahosi, na puna paccāgacchīti.</span><br />
<span class="m-text">never to return.</span><br />
</p>
<p id="sn41p3c8p9">
<span class="m-text m-primary">Tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>