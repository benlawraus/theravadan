<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0kwz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0kwz.html" />
  <meta property="og:description" content="Vīsatinipāta Mātaṅgavagga 6. Cūḷahaṁsajātaka “Ete haṁsā pakkamanti, vakkaṅgā bhayameritā; Harittaca hemavaṇṇa, kāmaṁ sumukha pakkama. Ohāya maṁ ñātigaṇā, ekaṁ pāsavasaṁ gataṁ; Anapekkhamānā gacchanti, kiṁ eko avahiyyasi. Pateva patataṁ seṭṭha, natthi baddhe sahāyatā; Mā anīghāya hāpesi, kāmaṁ sumukha pakkama”. “Nāhaṁ ‘dukkhapareto’ti, dhataraṭṭha …" />
  <meta name="twitter:description" content="Vīsatinipāta Mātaṅgavagga 6. Cūḷahaṁsajātaka “Ete haṁsā pakkamanti, vakkaṅgā bhayameritā; Harittaca hemavaṇṇa, kāmaṁ sumukha pakkama. Ohāya maṁ ñātigaṇā, ekaṁ pāsavasaṁ gataṁ; Anapekkhamānā gacchanti, kiṁ eko avahiyyasi. Pateva patataṁ seṭṭha, natthi baddhe sahāyatā; Mā anīghāya hāpesi, kāmaṁ sumukha pakkama”. “Nāhaṁ ‘dukkhapareto’ti, dhataraṭṭha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="visatinipata">
<h2><a href="#visatinipata">Vīsatinipāta</a></h2>
<section id="matangavagga">
<h3><a href="#matangavagga">Mātaṅgavagga</a></h3>
<section id="culahamsajataka">
<h4><a href="#culahamsajataka">6. Cūḷahaṁsajātaka</a></h4>
<p id="ja502c1p1">
<span class="m-text m-primary">“Ete haṁsā pakkamanti,</span><br />
</p>
<p id="ja502c1p2">
<span class="m-text m-primary">vakkaṅgā bhayameritā;</span><br />
</p>
<p id="ja502c1p3">
<span class="m-text m-primary">Harittaca hemavaṇṇa,</span><br />
</p>
<p id="ja502c1p4">
<span class="m-text m-primary">kāmaṁ sumukha pakkama.</span><br />
</p>
<p id="ja502c2p1">
<span class="m-text m-primary">Ohāya maṁ ñātigaṇā,</span><br />
</p>
<p id="ja502c2p2">
<span class="m-text m-primary">ekaṁ pāsavasaṁ gataṁ;</span><br />
</p>
<p id="ja502c2p3">
<span class="m-text m-primary">Anapekkhamānā gacchanti,</span><br />
</p>
<p id="ja502c2p4">
<span class="m-text m-primary">kiṁ eko avahiyyasi.</span><br />
</p>
<p id="ja502c3p1">
<span class="m-text m-primary">Pateva patataṁ seṭṭha,</span><br />
</p>
<p id="ja502c3p2">
<span class="m-text m-primary">natthi baddhe sahāyatā;</span><br />
</p>
<p id="ja502c3p3">
<span class="m-text m-primary">Mā anīghāya hāpesi,</span><br />
</p>
<p id="ja502c3p4">
<span class="m-text m-primary">kāmaṁ sumukha pakkama”.</span><br />
</p>
<p id="ja502c4p1">
<span class="m-text m-primary">“Nāhaṁ ‘dukkhapareto’ti,</span><br />
</p>
<p id="ja502c4p2">
<span class="m-text m-primary">dhataraṭṭha tuvaṁ jahe;</span><br />
</p>
<p id="ja502c4p3">
<span class="m-text m-primary">Jīvitaṁ maraṇaṁ vā me,</span><br />
</p>
<p id="ja502c4p4">
<span class="m-text m-primary">tayā saddhiṁ bhavissati”.</span><br />
</p>
<p id="ja502c5p1">
<span class="m-text m-primary">“Etadariyassa kalyāṇaṁ,</span><br />
</p>
<p id="ja502c5p2">
<span class="m-text m-primary">yaṁ tvaṁ sumukha bhāsasi;</span><br />
</p>
<p id="ja502c5p3">
<span class="m-text m-primary">Tañca vīmaṁsamānohaṁ,</span><br />
</p>
<p id="ja502c5p4">
<span class="m-text m-primary">‘patatetaṁ’ avassajiṁ”.</span><br />
</p>
<p id="ja502c6p1">
<span class="m-text m-primary">“Apadena padaṁ yāti,</span><br />
</p>
<p id="ja502c6p2">
<span class="m-text m-primary">antalikkhacaro dijo;</span><br />
</p>
<p id="ja502c6p3">
<span class="m-text m-primary">Ārā pāsaṁ na bujjhi tvaṁ,</span><br />
</p>
<p id="ja502c6p4">
<span class="m-text m-primary">haṁsānaṁ pavaruttama”.</span><br />
</p>
<p id="ja502c7p1">
<span class="m-text m-primary">“Yadā parābhavo hoti,</span><br />
</p>
<p id="ja502c7p2">
<span class="m-text m-primary">poso jīvitasaṅkhaye;</span><br />
</p>
<p id="ja502c7p3">
<span class="m-text m-primary">Atha jālañca pāsañca,</span><br />
</p>
<p id="ja502c7p4">
<span class="m-text m-primary">āsajjāpi na bujjhati”.</span><br />
</p>
<p id="ja502c8p1">
<span class="m-text m-primary">“Ete haṁsā pakkamanti,</span><br />
</p>
<p id="ja502c8p2">
<span class="m-text m-primary">vakkaṅgā bhayameritā;</span><br />
</p>
<p id="ja502c8p3">
<span class="m-text m-primary">Harittaca hemavaṇṇa,</span><br />
</p>
<p id="ja502c8p4">
<span class="m-text m-primary">tvaññeva avahiyyasi.</span><br />
</p>
<p id="ja502c9p1">
<span class="m-text m-primary">Ete bhutvā ca pitvā ca,</span><br />
</p>
<p id="ja502c9p2">
<span class="m-text m-primary">pakkamanti vihaṅgamā;</span><br />
</p>
<p id="ja502c9p3">
<span class="m-text m-primary">Anapekkhamānā vakkaṅgā,</span><br />
</p>
<p id="ja502c9p4">
<span class="m-text m-primary">tvaññeveko upāsasi.</span><br />
</p>
<p id="ja502c10p1">
<span class="m-text m-primary">Kiṁ nu tyāyaṁ dijo hoti,</span><br />
</p>
<p id="ja502c10p2">
<span class="m-text m-primary">mutto baddhaṁ upāsasi;</span><br />
</p>
<p id="ja502c10p3">
<span class="m-text m-primary">Ohāya sakuṇā yanti,</span><br />
</p>
<p id="ja502c10p4">
<span class="m-text m-primary">kiṁ eko avahiyyasi”.</span><br />
</p>
<p id="ja502c11p1">
<span class="m-text m-primary">“Rājā me so dijo mitto,</span><br />
</p>
<p id="ja502c11p2">
<span class="m-text m-primary">sakhā pāṇasamo ca me;</span><br />
</p>
<p id="ja502c11p3">
<span class="m-text m-primary">Neva naṁ vijahissāmi,</span><br />
</p>
<p id="ja502c11p4">
<span class="m-text m-primary">yāva kālassa pariyāyaṁ”.</span><br />
</p>
<p id="ja502c12p1">
<span class="m-text m-primary">“Yo ca tvaṁ sakhino hetu,</span><br />
</p>
<p id="ja502c12p2">
<span class="m-text m-primary">pāṇaṁ cajitumicchasi;</span><br />
</p>
<p id="ja502c12p3">
<span class="m-text m-primary">So te sahāyaṁ muñcāmi,</span><br />
</p>
<p id="ja502c12p4">
<span class="m-text m-primary">hotu rājā tavānugo”.</span><br />
</p>
<p id="ja502c13p1">
<span class="m-text m-primary">“Evaṁ luddaka nandassu,</span><br />
</p>
<p id="ja502c13p2">
<span class="m-text m-primary">saha sabbehi ñātibhi;</span><br />
</p>
<p id="ja502c13p3">
<span class="m-text m-primary">Yathāhamajja nandāmi,</span><br />
</p>
<p id="ja502c13p4">
<span class="m-text m-primary">muttaṁ disvā dijādhipaṁ”.</span><br />
</p>
<p id="ja502c14p1">
<span class="m-text m-primary">“Kaccinnu bhoto kusalaṁ,</span><br />
</p>
<p id="ja502c14p2">
<span class="m-text m-primary">kacci bhoto anāmayaṁ;</span><br />
</p>
<p id="ja502c14p3">
<span class="m-text m-primary">Kacci raṭṭhamidaṁ phītaṁ,</span><br />
</p>
<p id="ja502c14p4">
<span class="m-text m-primary">dhammena manusāsasi”.</span><br />
</p>
<p id="ja502c15p1">
<span class="m-text m-primary">“Kusalañceva me haṁsa,</span><br />
</p>
<p id="ja502c15p2">
<span class="m-text m-primary">atho haṁsa anāmayaṁ;</span><br />
</p>
<p id="ja502c15p3">
<span class="m-text m-primary">Atho raṭṭhamidaṁ phītaṁ,</span><br />
</p>
<p id="ja502c15p4">
<span class="m-text m-primary">dhammena manusāsahaṁ”.</span><br />
</p>
<p id="ja502c16p1">
<span class="m-text m-primary">“Kacci bhoto amaccesu,</span><br />
</p>
<p id="ja502c16p2">
<span class="m-text m-primary">doso koci na vijjati;</span><br />
</p>
<p id="ja502c16p3">
<span class="m-text m-primary">Kacci ārā amittā te,</span><br />
</p>
<p id="ja502c16p4">
<span class="m-text m-primary">chāyā dakkhiṇatoriva”.</span><br />
</p>
<p id="ja502c17p1">
<span class="m-text m-primary">“Athopi me amaccesu,</span><br />
</p>
<p id="ja502c17p2">
<span class="m-text m-primary">doso koci na vijjati;</span><br />
</p>
<p id="ja502c17p3">
<span class="m-text m-primary">Atho ārā amittā me,</span><br />
</p>
<p id="ja502c17p4">
<span class="m-text m-primary">chāyā dakkhiṇatoriva”.</span><br />
</p>
<p id="ja502c18p1">
<span class="m-text m-primary">“Kacci te sādisī bhariyā,</span><br />
</p>
<p id="ja502c18p2">
<span class="m-text m-primary">assavā piyabhāṇinī;</span><br />
</p>
<p id="ja502c18p3">
<span class="m-text m-primary">Puttarūpayasūpetā,</span><br />
</p>
<p id="ja502c18p4">
<span class="m-text m-primary">tava chandavasānugā”.</span><br />
</p>
<p id="ja502c19p1">
<span class="m-text m-primary">“Atho me sādisī bhariyā,</span><br />
</p>
<p id="ja502c19p2">
<span class="m-text m-primary">assavā piyabhāṇinī;</span><br />
</p>
<p id="ja502c19p3">
<span class="m-text m-primary">Puttarūpayasūpetā,</span><br />
</p>
<p id="ja502c19p4">
<span class="m-text m-primary">mama chandavasānugā”.</span><br />
</p>
<p id="ja502c20p1">
<span class="m-text m-primary">“Kacci te bahavo puttā,</span><br />
</p>
<p id="ja502c20p2">
<span class="m-text m-primary">sujātā raṭṭhavaḍḍhana;</span><br />
</p>
<p id="ja502c20p3">
<span class="m-text m-primary">Paññājavena sampannā,</span><br />
</p>
<p id="ja502c20p4">
<span class="m-text m-primary">sammodanti tato tato”.</span><br />
</p>
<p id="ja502c21p1">
<span class="m-text m-primary">“Satameko ca me puttā,</span><br />
</p>
<p id="ja502c21p2">
<span class="m-text m-primary">dhataraṭṭha mayā sutā;</span><br />
</p>
<p id="ja502c21p3">
<span class="m-text m-primary">Tesaṁ tvaṁ kiccamakkhāhi,</span><br />
</p>
<p id="ja502c21p4">
<span class="m-text m-primary">nāvarujjhanti te vaco”.</span><br />
</p>
<p id="ja502c22p1">
<span class="m-text m-primary">“Upapannopi ce hoti,</span><br />
</p>
<p id="ja502c22p2">
<span class="m-text m-primary">jātiyā vinayena vā;</span><br />
</p>
<p id="ja502c22p3">
<span class="m-text m-primary">Atha pacchā kurute yogaṁ,</span><br />
</p>
<p id="ja502c22p4">
<span class="m-text m-primary">kicche āpāsu sīdati.</span><br />
</p>
<p id="ja502c23p1">
<span class="m-text m-primary">Tassa saṁhīrapaññassa,</span><br />
</p>
<p id="ja502c23p2">
<span class="m-text m-primary">vivaro jāyate mahā;</span><br />
</p>
<p id="ja502c23p3">
<span class="m-text m-primary">Rattimandhova rūpāni,</span><br />
</p>
<p id="ja502c23p4">
<span class="m-text m-primary">thūlāni manupassati.</span><br />
</p>
<p id="ja502c24p1">
<span class="m-text m-primary">Asāre sārayogaññū,</span><br />
</p>
<p id="ja502c24p2">
<span class="m-text m-primary">matiṁ na tveva vindati;</span><br />
</p>
<p id="ja502c24p3">
<span class="m-text m-primary">Sarabhova giriduggasmiṁ,</span><br />
</p>
<p id="ja502c24p4">
<span class="m-text m-primary">antarāyeva sīdati.</span><br />
</p>
<p id="ja502c25p1">
<span class="m-text m-primary">Hīnajaccopi ce hoti,</span><br />
</p>
<p id="ja502c25p2">
<span class="m-text m-primary">uṭṭhātā dhitimā naro;</span><br />
</p>
<p id="ja502c25p3">
<span class="m-text m-primary">Ācārasīlasampanno,</span><br />
</p>
<p id="ja502c25p4">
<span class="m-text m-primary">nise aggīva bhāsati.</span><br />
</p>
<p id="ja502c26p1">
<span class="m-text m-primary">Etaṁ me upamaṁ katvā,</span><br />
</p>
<p id="ja502c26p2">
<span class="m-text m-primary">putte vijjāsu vācaya;</span><br />
</p>
<p id="ja502c26p3">
<span class="m-text m-primary">Saṁvirūḷhetha medhāvī,</span><br />
</p>
<p id="ja502c26p4">
<span class="m-text m-primary">khette bījaṁva vuṭṭhiyā”ti.</span><br />
</p>
<p id="ja502c27p1">
<span class="m-text m-primary">Cūḷahaṁsajātakaṁ chaṭṭhaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>