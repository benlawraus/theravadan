<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0g0z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0g0z.html" />
  <meta property="og:description" content="Avaṭaphalavagga 10 Pubbakammapilotikabuddhaapadāna Anotattasarāsanne, ramaṇīye silātale; Nānāratanapajjote, nānāgandhavanantare. Mahatā bhikkhusaṅghena, pareto lokanāyako; Āsīno byākarī tattha, pubbakammāni attano. “Suṇātha bhikkhavo mayhaṁ, yaṁ kammaṁ pakataṁ mayā; Pilotikassa kammassa, buddhattepi vipaccati. 10.1 Munāḷi nāmahaṁ dhutto, pubbe aññāsu jātisu; Paccekabuddhaṁ surabhiṁ, abbhācikkhiṁ adūsakaṁ. Tena kammavipākena, niraye saṁsari …" />
  <meta name="twitter:description" content="Avaṭaphalavagga 10 Pubbakammapilotikabuddhaapadāna Anotattasarāsanne, ramaṇīye silātale; Nānāratanapajjote, nānāgandhavanantare. Mahatā bhikkhusaṅghena, pareto lokanāyako; Āsīno byākarī tattha, pubbakammāni attano. “Suṇātha bhikkhavo mayhaṁ, yaṁ kammaṁ pakataṁ mayā; Pilotikassa kammassa, buddhattepi vipaccati. 10.1 Munāḷi nāmahaṁ dhutto, pubbe aññāsu jātisu; Paccekabuddhaṁ surabhiṁ, abbhācikkhiṁ adūsakaṁ. Tena kammavipākena, niraye saṁsari …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="avataphalavagga">
<h2><a href="#avataphalavagga">Avaṭaphalavagga</a></h2>
<section id="pubbakammapilotikabuddhaapadana">
<h3><a href="#pubbakammapilotikabuddhaapadana">10 Pubbakammapilotikabuddhaapadāna</a></h3>
<p id="tha-ap392c1p1">
<span class="m-text m-primary">Anotattasarāsanne,</span><br />
</p>
<p id="tha-ap392c1p2">
<span class="m-text m-primary">ramaṇīye silātale;</span><br />
</p>
<p id="tha-ap392c1p3">
<span class="m-text m-primary">Nānāratanapajjote,</span><br />
</p>
<p id="tha-ap392c1p4">
<span class="m-text m-primary">nānāgandhavanantare.</span><br />
</p>
<p id="tha-ap392c2p1">
<span class="m-text m-primary">Mahatā bhikkhusaṅghena,</span><br />
</p>
<p id="tha-ap392c2p2">
<span class="m-text m-primary">pareto lokanāyako;</span><br />
</p>
<p id="tha-ap392c2p3">
<span class="m-text m-primary">Āsīno byākarī tattha,</span><br />
</p>
<p id="tha-ap392c2p4">
<span class="m-text m-primary">pubbakammāni attano.</span><br />
</p>
<p id="tha-ap392c3p1">
<span class="m-text m-primary">“Suṇātha bhikkhavo mayhaṁ,</span><br />
</p>
<p id="tha-ap392c3p2">
<span class="m-text m-primary">yaṁ kammaṁ pakataṁ mayā;</span><br />
</p>
<p id="tha-ap392c3p3">
<span class="m-text m-primary">Pilotikassa kammassa,</span><br />
</p>
<p id="tha-ap392c3p4">
<span class="m-text m-primary">buddhattepi vipaccati.</span><br />
</p>
<p id="tha-ap392c4p0">
<span class="m-text m-primary">10.1</span><br />
</p>
<p id="tha-ap392c4p1">
<span class="m-text m-primary">Munāḷi nāmahaṁ dhutto,</span><br />
</p>
<p id="tha-ap392c4p2">
<span class="m-text m-primary">pubbe aññāsu jātisu;</span><br />
</p>
<p id="tha-ap392c4p3">
<span class="m-text m-primary">Paccekabuddhaṁ surabhiṁ,</span><br />
</p>
<p id="tha-ap392c4p4">
<span class="m-text m-primary">abbhācikkhiṁ adūsakaṁ.</span><br />
</p>
<p id="tha-ap392c5p1">
<span class="m-text m-primary">Tena kammavipākena,</span><br />
</p>
<p id="tha-ap392c5p2">
<span class="m-text m-primary">niraye saṁsariṁ ciraṁ;</span><br />
</p>
<p id="tha-ap392c5p3">
<span class="m-text m-primary">Bahūvassasahassāni,</span><br />
</p>
<p id="tha-ap392c5p4">
<span class="m-text m-primary">dukkhaṁ vedesi vedanaṁ.</span><br />
</p>
<p id="tha-ap392c6p1">
<span class="m-text m-primary">Tena kammāvasesena,</span><br />
</p>
<p id="tha-ap392c6p2">
<span class="m-text m-primary">idha pacchimake bhave;</span><br />
</p>
<p id="tha-ap392c6p3">
<span class="m-text m-primary">Abbhakkhānaṁ mayā laddhaṁ,</span><br />
</p>
<p id="tha-ap392c6p4">
<span class="m-text m-primary">sundarikāya kāraṇā.</span><br />
</p>
<p id="tha-ap392c7p0">
<span class="m-text m-primary">10.2</span><br />
</p>
<p id="tha-ap392c7p1">
<span class="m-text m-primary">Sabbābhibhussa buddhassa,</span><br />
</p>
<p id="tha-ap392c7p2">
<span class="m-text m-primary">nando nāmāsi sāvako;</span><br />
</p>
<p id="tha-ap392c7p3">
<span class="m-text m-primary">Taṁ abbhakkhāya niraye,</span><br />
</p>
<p id="tha-ap392c7p4">
<span class="m-text m-primary">ciraṁ saṁsaritaṁ mayā.</span><br />
</p>
<p id="tha-ap392c8p1">
<span class="m-text m-primary">Dasavassasahassāni,</span><br />
</p>
<p id="tha-ap392c8p2">
<span class="m-text m-primary">niraye saṁsariṁ ciraṁ;</span><br />
</p>
<p id="tha-ap392c8p3">
<span class="m-text m-primary">Manussabhāvaṁ laddhāhaṁ,</span><br />
</p>
<p id="tha-ap392c8p4">
<span class="m-text m-primary">abbhakkhānaṁ bahuṁ labhiṁ.</span><br />
</p>
<p id="tha-ap392c9p1">
<span class="m-text m-primary">Tena kammāvasesena,</span><br />
</p>
<p id="tha-ap392c9p2">
<span class="m-text m-primary">ciñcamānavikā mamaṁ;</span><br />
</p>
<p id="tha-ap392c9p3">
<span class="m-text m-primary">Abbhācikkhi abhūtena,</span><br />
</p>
<p id="tha-ap392c9p4">
<span class="m-text m-primary">janakāyassa aggato.</span><br />
</p>
<p id="tha-ap392c10p0">
<span class="m-text m-primary">10.3</span><br />
</p>
<p id="tha-ap392c10p1">
<span class="m-text m-primary">Brāhmaṇo sutavā āsiṁ,</span><br />
</p>
<p id="tha-ap392c10p2">
<span class="m-text m-primary">ahaṁ sakkatapūjito;</span><br />
</p>
<p id="tha-ap392c10p3">
<span class="m-text m-primary">Mahāvane pañcasate,</span><br />
</p>
<p id="tha-ap392c10p4">
<span class="m-text m-primary">mante vācemi māṇave.</span><br />
</p>
<p id="tha-ap392c11p1">
<span class="m-text m-primary">Tatthāgato isi bhīmo,</span><br />
</p>
<p id="tha-ap392c11p2">
<span class="m-text m-primary">pañcābhiñño mahiddhiko;</span><br />
</p>
<p id="tha-ap392c11p3">
<span class="m-text m-primary">Tañcāhaṁ āgataṁ disvā,</span><br />
</p>
<p id="tha-ap392c11p4">
<span class="m-text m-primary">abbhācikkhiṁ adūsakaṁ.</span><br />
</p>
<p id="tha-ap392c12p1">
<span class="m-text m-primary">Tatohaṁ avacaṁ sisse,</span><br />
</p>
<p id="tha-ap392c12p2">
<span class="m-text m-primary">kāmabhogī ayaṁ isi;</span><br />
</p>
<p id="tha-ap392c12p3">
<span class="m-text m-primary">Mayhampi bhāsamānassa,</span><br />
</p>
<p id="tha-ap392c12p4">
<span class="m-text m-primary">anumodiṁsu māṇavā.</span><br />
</p>
<p id="tha-ap392c13p1">
<span class="m-text m-primary">Tato māṇavakā sabbe,</span><br />
</p>
<p id="tha-ap392c13p2">
<span class="m-text m-primary">bhikkhamānaṁ kule kule;</span><br />
</p>
<p id="tha-ap392c13p3">
<span class="m-text m-primary">Mahājanassa āhaṁsu,</span><br />
</p>
<p id="tha-ap392c13p4">
<span class="m-text m-primary">kāmabhogī ayaṁ isi.</span><br />
</p>
<p id="tha-ap392c14p1">
<span class="m-text m-primary">Tena kammavipākena,</span><br />
</p>
<p id="tha-ap392c14p2">
<span class="m-text m-primary">pañca bhikkhusatā ime;</span><br />
</p>
<p id="tha-ap392c14p3">
<span class="m-text m-primary">Abbhakkhānaṁ labhuṁ sabbe,</span><br />
</p>
<p id="tha-ap392c14p4">
<span class="m-text m-primary">sundarikāya kāraṇā.</span><br />
</p>
<p id="tha-ap392c15p0">
<span class="m-text m-primary">10.4</span><br />
</p>
<p id="tha-ap392c15p1">
<span class="m-text m-primary">Vemātubhātaraṁ pubbe,</span><br />
</p>
<p id="tha-ap392c15p2">
<span class="m-text m-primary">dhanahetu haniṁ ahaṁ;</span><br />
</p>
<p id="tha-ap392c15p3">
<span class="m-text m-primary">Pakkhipiṁ giriduggasmiṁ,</span><br />
</p>
<p id="tha-ap392c15p4">
<span class="m-text m-primary">silāya ca apiṁsayiṁ.</span><br />
</p>
<p id="tha-ap392c16p1">
<span class="m-text m-primary">Tena kammavipākena,</span><br />
</p>
<p id="tha-ap392c16p2">
<span class="m-text m-primary">devadatto silaṁ khipi;</span><br />
</p>
<p id="tha-ap392c16p3">
<span class="m-text m-primary">Aṅguṭṭhaṁ piṁsayī pāde,</span><br />
</p>
<p id="tha-ap392c16p4">
<span class="m-text m-primary">mama pāsāṇasakkharā.</span><br />
</p>
<p id="tha-ap392c17p0">
<span class="m-text m-primary">10.5</span><br />
</p>
<p id="tha-ap392c17p1">
<span class="m-text m-primary">Purehaṁ dārako hutvā,</span><br />
</p>
<p id="tha-ap392c17p2">
<span class="m-text m-primary">kīḷamāno mahāpathe;</span><br />
</p>
<p id="tha-ap392c17p3">
<span class="m-text m-primary">Paccekabuddhaṁ disvāna,</span><br />
</p>
<p id="tha-ap392c17p4">
<span class="m-text m-primary">magge sakalikaṁ khipiṁ.</span><br />
</p>
<p id="tha-ap392c18p1">
<span class="m-text m-primary">Tena kammavipākena,</span><br />
</p>
<p id="tha-ap392c18p2">
<span class="m-text m-primary">idha pacchimake bhave;</span><br />
</p>
<p id="tha-ap392c18p3">
<span class="m-text m-primary">Vadhatthaṁ maṁ devadatto,</span><br />
</p>
<p id="tha-ap392c18p4">
<span class="m-text m-primary">abhimāre payojayi.</span><br />
</p>
<p id="tha-ap392c19p0">
<span class="m-text m-primary">10.6</span><br />
</p>
<p id="tha-ap392c19p1">
<span class="m-text m-primary">Hatthāroho pure āsiṁ,</span><br />
</p>
<p id="tha-ap392c19p2">
<span class="m-text m-primary">paccekamunimuttamaṁ;</span><br />
</p>
<p id="tha-ap392c19p3">
<span class="m-text m-primary">Piṇḍāya vicarantaṁ taṁ,</span><br />
</p>
<p id="tha-ap392c19p4">
<span class="m-text m-primary">āsādesiṁ gajenahaṁ.</span><br />
</p>
<p id="tha-ap392c20p1">
<span class="m-text m-primary">Tena kammavipākena,</span><br />
</p>
<p id="tha-ap392c20p2">
<span class="m-text m-primary">bhanto nāḷāgirī gajo;</span><br />
</p>
<p id="tha-ap392c20p3">
<span class="m-text m-primary">Giribbaje puravare,</span><br />
</p>
<p id="tha-ap392c20p4">
<span class="m-text m-primary">dāruṇo samupāgami.</span><br />
</p>
<p id="tha-ap392c21p0">
<span class="m-text m-primary">10.7</span><br />
</p>
<p id="tha-ap392c21p1">
<span class="m-text m-primary">Rājāhaṁ patthivo āsiṁ,</span><br />
</p>
<p id="tha-ap392c21p2">
<span class="m-text m-primary">sattiyā purisaṁ haniṁ;</span><br />
</p>
<p id="tha-ap392c21p3">
<span class="m-text m-primary">Tena kammavipākena,</span><br />
</p>
<p id="tha-ap392c21p4">
<span class="m-text m-primary">niraye paccisaṁ bhusaṁ.</span><br />
</p>
<p id="tha-ap392c22p1">
<span class="m-text m-primary">Kammuno tassa sesena,</span><br />
</p>
<p id="tha-ap392c22p2">
<span class="m-text m-primary">idāni sakalaṁ mama;</span><br />
</p>
<p id="tha-ap392c22p3">
<span class="m-text m-primary">Pāde chaviṁ pakappesi,</span><br />
</p>
<p id="tha-ap392c22p4">
<span class="m-text m-primary">na hi kammaṁ vinassati.</span><br />
</p>
<p id="tha-ap392c23p0">
<span class="m-text m-primary">10.8</span><br />
</p>
<p id="tha-ap392c23p1">
<span class="m-text m-primary">Ahaṁ kevaṭṭagāmasmiṁ,</span><br />
</p>
<p id="tha-ap392c23p2">
<span class="m-text m-primary">ahuṁ kevaṭṭadārako;</span><br />
</p>
<p id="tha-ap392c23p3">
<span class="m-text m-primary">Macchake ghātite disvā,</span><br />
</p>
<p id="tha-ap392c23p4">
<span class="m-text m-primary">janayiṁ somanassakaṁ.</span><br />
</p>
<p id="tha-ap392c24p1">
<span class="m-text m-primary">Tena kammavipākena,</span><br />
</p>
<p id="tha-ap392c24p2">
<span class="m-text m-primary">sīsadukkhaṁ ahū mama;</span><br />
</p>
<p id="tha-ap392c24p3">
<span class="m-text m-primary">Sabbe sakkā ca haññiṁsu,</span><br />
</p>
<p id="tha-ap392c24p4">
<span class="m-text m-primary">yadā hani viṭaṭūbho.</span><br />
</p>
<p id="tha-ap392c25p0">
<span class="m-text m-primary">10.9</span><br />
</p>
<p id="tha-ap392c25p1">
<span class="m-text m-primary">Phussassāhaṁ pāvacane,</span><br />
</p>
<p id="tha-ap392c25p2">
<span class="m-text m-primary">sāvake paribhāsayiṁ;</span><br />
</p>
<p id="tha-ap392c25p3">
<span class="m-text m-primary">Yavaṁ khādatha bhuñjatha,</span><br />
</p>
<p id="tha-ap392c25p4">
<span class="m-text m-primary">mā ca bhuñjatha sālayo.</span><br />
</p>
<p id="tha-ap392c26p1">
<span class="m-text m-primary">Tena kammavipākena,</span><br />
</p>
<p id="tha-ap392c26p2">
<span class="m-text m-primary">temāsaṁ khāditaṁ yavaṁ;</span><br />
</p>
<p id="tha-ap392c26p3">
<span class="m-text m-primary">Nimantito brāhmaṇena,</span><br />
</p>
<p id="tha-ap392c26p4">
<span class="m-text m-primary">verañjāyaṁ vasiṁ tadā.</span><br />
</p>
<p id="tha-ap392c27p0">
<span class="m-text m-primary">10.10</span><br />
</p>
<p id="tha-ap392c27p1">
<span class="m-text m-primary">Nibbuddhe vattamānamhi,</span><br />
</p>
<p id="tha-ap392c27p2">
<span class="m-text m-primary">mallaputtaṁ niheṭhayiṁ;</span><br />
</p>
<p id="tha-ap392c27p3">
<span class="m-text m-primary">Tena kammavipākena,</span><br />
</p>
<p id="tha-ap392c27p4">
<span class="m-text m-primary">piṭṭhidukkhaṁ ahū mama.</span><br />
</p>
<p id="tha-ap392c28p0">
<span class="m-text m-primary">10.11</span><br />
</p>
<p id="tha-ap392c28p1">
<span class="m-text m-primary">Tikicchako ahaṁ āsiṁ,</span><br />
</p>
<p id="tha-ap392c28p2">
<span class="m-text m-primary">seṭṭhiputtaṁ virecayiṁ;</span><br />
</p>
<p id="tha-ap392c28p3">
<span class="m-text m-primary">Tena kammavipākena,</span><br />
</p>
<p id="tha-ap392c28p4">
<span class="m-text m-primary">hoti pakkhandikā mama.</span><br />
</p>
<p id="tha-ap392c29p0">
<span class="m-text m-primary">10.12</span><br />
</p>
<p id="tha-ap392c29p1">
<span class="m-text m-primary">Avacāhaṁ jotipālo,</span><br />
</p>
<p id="tha-ap392c29p2">
<span class="m-text m-primary">sugataṁ kassapaṁ tadā;</span><br />
</p>
<p id="tha-ap392c29p3">
<span class="m-text m-primary">Kuto nu bodhi muṇḍassa,</span><br />
</p>
<p id="tha-ap392c29p4">
<span class="m-text m-primary">bodhi paramadullabhā.</span><br />
</p>
<p id="tha-ap392c30p1">
<span class="m-text m-primary">Tena kammavipākena,</span><br />
</p>
<p id="tha-ap392c30p2">
<span class="m-text m-primary">acariṁ dukkaraṁ bahuṁ;</span><br />
</p>
<p id="tha-ap392c30p3">
<span class="m-text m-primary">Chabbassānuruvelāyaṁ,</span><br />
</p>
<p id="tha-ap392c30p4">
<span class="m-text m-primary">tato bodhimapāpuṇiṁ.</span><br />
</p>
<p id="tha-ap392c31p1">
<span class="m-text m-primary">Nāhaṁ etena maggena,</span><br />
</p>
<p id="tha-ap392c31p2">
<span class="m-text m-primary">pāpuṇiṁ bodhimuttamaṁ;</span><br />
</p>
<p id="tha-ap392c31p3">
<span class="m-text m-primary">Kummaggena gavesissaṁ,</span><br />
</p>
<p id="tha-ap392c31p4">
<span class="m-text m-primary">pubbakammena vārito.</span><br />
</p>
<p id="tha-ap392c32p1">
<span class="m-text m-primary">Puññapāpaparikkhīṇo,</span><br />
</p>
<p id="tha-ap392c32p2">
<span class="m-text m-primary">sabbasantāpavajjito;</span><br />
</p>
<p id="tha-ap392c32p3">
<span class="m-text m-primary">Asoko anupāyāso,</span><br />
</p>
<p id="tha-ap392c32p4">
<span class="m-text m-primary">nibbāyissamanāsavo”.</span><br />
</p>
<p id="tha-ap392c33p1">
<span class="m-text m-primary">Evaṁ jino viyākāsi,</span><br />
</p>
<p id="tha-ap392c33p2">
<span class="m-text m-primary">Bhikkhusaṅghassa aggato;</span><br />
</p>
<p id="tha-ap392c33p3">
<span class="m-text m-primary">Sabbābhiññābalappatto,</span><br />
</p>
<p id="tha-ap392c33p4">
<span class="m-text m-primary">Anotatte mahāsareti.</span><br />
</p>
<p id="tha-ap392c34p1">
<span class="m-text m-primary">Itthaṁ sudaṁ bhagavā attano pubbacaritaṁ kammapilotikaṁ nāma buddhāpadānadhammapariyāyaṁ abhāsitthāti.</span><br />
</p>
<p id="tha-ap392c35p1">
<span class="m-text m-primary">Pubbakammapilotikaṁ nāma buddhāpadānaṁ dasamaṁ.</span><br />
</p>
<p id="tha-ap392c36p1">
<span class="m-text m-primary">Avaṭaphalavaggo ekūnacattālīsamo.</span><br />
</p>
<p id="tha-ap392c37p1">
<span class="m-text m-primary">Tassuddānaṁ</span><br />
</p>
<p id="tha-ap392c38p1">
<span class="m-text m-primary">Avaṭaṁ labujañceva,</span><br />
</p>
<p id="tha-ap392c38p2">
<span class="m-text m-primary">udumbarapilakkhu ca;</span><br />
</p>
<p id="tha-ap392c38p3">
<span class="m-text m-primary">Phāru vallī ca kadalī,</span><br />
</p>
<p id="tha-ap392c38p4">
<span class="m-text m-primary">panaso koṭivīsako.</span><br />
</p>
<p id="tha-ap392c39p1">
<span class="m-text m-primary">Pubbakammapiloti ca,</span><br />
</p>
<p id="tha-ap392c39p2">
<span class="m-text m-primary">apadānaṁ mahesino;</span><br />
</p>
<p id="tha-ap392c39p3">
<span class="m-text m-primary">Gāthāyo ekanavuti,</span><br />
</p>
<p id="tha-ap392c39p4">
<span class="m-text m-primary">gaṇitāyo vibhāvibhi.</span><br />
</p>
<p id="tha-ap392c40p1">
<span class="m-text m-primary">Cuddasamaṁ bhāṇavāraṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>