<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; dn &raquo; Dīgha Nikāya 4 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/dn0004.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-dn-index.html">dn</a> &raquo;
          </span>
          Dīgha Nikāya 4
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/dn0003.html">Previous</a></div>
<div class="m-col-s-6 m-text-right">
<a href="https://www.theravadan.org/pages/dn0005.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Long Discourses 4</span></p>
<section id="sonadandasutta">
<span id="dn4c0p2"></span><h2><span class="pali m-text">Soṇadaṇḍasutta</span></h2>
<p><span class="sujato m-text">With Soṇadaṇḍa</span></p>
<p id="dn4c1p0">
<span class="pali m-text">1. Campeyyakabrāhmaṇagahapatikā</span><br />
<span class="sujato m-text">1. The Brahmins and Householders of Campā</span><br />
</p>
<p id="dn4c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="dn4c1p2">
<span class="pali m-text">ekaṁ samayaṁ bhagavā aṅgesu cārikaṁ caramāno mahatā bhikkhusaṅghena saddhiṁ pañcamattehi bhikkhusatehi yena campā tadavasari.</span><br />
<span class="sujato m-text">At one time the Buddha was wandering in the land of the Aṅgas together with a large Saṅgha of around five hundred mendicants when he arrived at Campā,</span><br />
</p>
<p id="dn4c1p3">
<span class="pali m-text">Tatra sudaṁ bhagavā campāyaṁ viharati gaggarāya pokkharaṇiyā tīre.</span><br />
<span class="sujato m-text">where he stayed by the banks of the Gaggarā Lotus Pond.</span><br />
</p>
<p id="dn4c1p4">
<span class="pali m-text">Tena kho pana samayena soṇadaṇḍo brāhmaṇo campaṁ ajjhāvasati sattussadaṁ satiṇakaṭṭhodakaṁ sadhaññaṁ rājabhoggaṁ raññā māgadhena seniyena bimbisārena dinnaṁ rājadāyaṁ brahmadeyyaṁ.</span><br />
<span class="sujato m-text">Now at that time the brahmin Soṇadaṇḍa was living in Campā. It was a crown property given by King Seniya Bimbisāra of Magadha, teeming with living creatures, full of hay, wood, water, and grain, a royal park granted to a brahmin.</span><br />
</p>
<p id="dn4c2p1">
<span class="pali m-text">Assosuṁ kho campeyyakā brāhmaṇagahapatikā:</span><br />
<span class="sujato m-text">The brahmins and householders of Campā heard:</span><br />
</p>
<p id="dn4c2p2">
<span class="pali m-text">“samaṇo khalu bho gotamo sakyaputto sakyakulā pabbajito aṅgesu cārikaṁ caramāno mahatā bhikkhusaṅghena saddhiṁ pañcamattehi bhikkhusatehi campaṁ anuppatto campāyaṁ viharati gaggarāya pokkharaṇiyā tīre.</span><br />
<span class="sujato m-text">“It seems the ascetic Gotama—a Sakyan, gone forth from a Sakyan family—has arrived at Campā and is staying on the banks of the Gaggarā Lotus Pond.</span><br />
</p>
<p id="dn4c2p3">
<span class="pali m-text">Taṁ kho pana bhavantaṁ gotamaṁ evaṁ kalyāṇo kittisaddo abbhuggato:</span><br />
<span class="sujato m-text">He has this good reputation:</span><br />
</p>
<p id="dn4c2p4">
<span class="pali m-text">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’.</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="dn4c2p5">
<span class="pali m-text">So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.</span><br />
<span class="sujato m-text">He has realized with his own insight this world—with its gods, Māras and Brahmās, this population with its ascetics and brahmins, gods and humans—and he makes it known to others.</span><br />
</p>
<p id="dn4c2p6">
<span class="pali m-text">So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="sujato m-text">He teaches Dhamma that’s good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure.</span><br />
</p>
<p id="dn4c2p7">
<span class="pali m-text">Sādhu kho pana tathārūpānaṁ arahataṁ dassanaṁ hotī”ti.</span><br />
<span class="sujato m-text">It’s good to see such perfected ones.”</span><br />
</p>
<p id="dn4c2p8">
<span class="pali m-text">Atha kho campeyyakā brāhmaṇagahapatikā campāya nikkhamitvā saṅghasaṅghī gaṇībhūtā yena gaggarā pokkharaṇī tenupasaṅkamanti.</span><br />
<span class="sujato m-text">Then, having departed Campā, they formed into companies and headed to the Gaggarā Lotus Pond.</span><br />
</p>
<p id="dn4c3p1">
<span class="pali m-text">Tena kho pana samayena soṇadaṇḍo brāhmaṇo uparipāsāde divāseyyaṁ upagato hoti.</span><br />
<span class="sujato m-text">Now at that time the brahmin Soṇadaṇḍa had retired to the upper floor of his stilt longhouse for his midday nap.</span><br />
</p>
<p id="dn4c3p2">
<span class="pali m-text">Addasā kho soṇadaṇḍo brāhmaṇo campeyyake brāhmaṇagahapatike campāya nikkhamitvā saṅghasaṅghī gaṇībhūte yena gaggarā pokkharaṇī tenupasaṅkamante.</span><br />
<span class="sujato m-text">He saw the brahmins and householders heading for the lotus pond,</span><br />
</p>
<p id="dn4c3p3">
<span class="pali m-text">Disvā khattaṁ āmantesi:</span><br />
<span class="sujato m-text">and addressed his steward,</span><br />
</p>
<p id="dn4c3p4">
<span class="pali m-text">“kiṁ nu kho, bho khatte, campeyyakā brāhmaṇagahapatikā campāya nikkhamitvā saṅghasaṅghī gaṇībhūtā yena gaggarā pokkharaṇī tenupasaṅkamantī”ti?</span><br />
<span class="sujato m-text">“My steward, why are the brahmins and householders headed for the Gaggarā Lotus Pond?”</span><br />
</p>
<p id="dn4c3p5">
<span class="pali m-text">“Atthi kho, bho, samaṇo gotamo sakyaputto sakyakulā pabbajito aṅgesu cārikaṁ caramāno mahatā bhikkhusaṅghena saddhiṁ pañcamattehi bhikkhusatehi campaṁ anuppatto campāyaṁ viharati gaggarāya pokkharaṇiyā tīre.</span><br />
<span class="sujato m-text">“The ascetic Gotama has arrived at Campā and is staying on the banks of the Gaggarā Lotus Pond.</span><br />
</p>
<p id="dn4c3p6">
<span class="pali m-text">Taṁ kho pana bhavantaṁ gotamaṁ evaṁ kalyāṇo kittisaddo abbhuggato:</span><br />
<span class="sujato m-text">He has this good reputation:</span><br />
</p>
<p id="dn4c3p7">
<span class="pali m-text">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti.</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="dn4c3p8">
<span class="pali m-text">Tamete bhavantaṁ gotamaṁ dassanāya upasaṅkamantī”ti.</span><br />
<span class="sujato m-text">They’re going to see that Master Gotama.”</span><br />
</p>
<p id="dn4c3p9">
<span class="pali m-text">“Tena hi, bho khatte, yena campeyyakā brāhmaṇagahapatikā tenupasaṅkama, upasaṅkamitvā campeyyake brāhmaṇagahapatike evaṁ vadehi:</span><br />
<span class="sujato m-text">“Well then, go to the brahmins and householders and say to them:</span><br />
</p>
<p id="dn4c3p10">
<span class="pali m-text">‘soṇadaṇḍo, bho, brāhmaṇo evamāha—</span><br />
<span class="sujato m-text">‘Sirs, the brahmin Soṇadaṇḍa asks</span><br />
</p>
<p id="dn4c3p11">
<span class="pali m-text">āgamentu kira bhavanto, soṇadaṇḍopi brāhmaṇo samaṇaṁ gotamaṁ dassanāya upasaṅkamissatī’”ti.</span><br />
<span class="sujato m-text">you to wait, as he will also go to see the ascetic Gotama.’”</span><br />
</p>
<p id="dn4c3p12">
<span class="pali m-text">“Evaṁ, bho”ti kho so khattā soṇadaṇḍassa brāhmaṇassa paṭissutvā yena campeyyakā brāhmaṇagahapatikā tenupasaṅkami; upasaṅkamitvā campeyyake brāhmaṇagahapatike etadavoca:</span><br />
<span class="sujato m-text">“Yes, sir,” replied the steward, and did as he was asked.</span><br />
</p>
<p id="dn4c3p13">
<span class="pali m-text">“soṇadaṇḍo bho brāhmaṇo evamāha:</span><br />
</p>
<p id="dn4c3p14">
<span class="pali m-text">‘āgamentu kira bhavanto, soṇadaṇḍopi brāhmaṇo samaṇaṁ gotamaṁ dassanāya upasaṅkamissatī’”ti.</span><br />
</p>
<p id="dn4c4p0">
<span class="pali m-text">2. Soṇadaṇḍaguṇakathā</span><br />
<span class="sujato m-text">2. The Qualities of Soṇadaṇḍa</span><br />
</p>
<p id="dn4c4p1">
<span class="pali m-text">Tena kho pana samayena nānāverajjakānaṁ brāhmaṇānaṁ pañcamattāni brāhmaṇasatāni campāyaṁ paṭivasanti kenacideva karaṇīyena.</span><br />
<span class="sujato m-text">Now at that time around five hundred brahmins from abroad were residing in Campā on some business.</span><br />
</p>
<p id="dn4c4p2">
<span class="pali m-text">Assosuṁ kho te brāhmaṇā:</span><br />
<span class="sujato m-text">They heard that</span><br />
</p>
<p id="dn4c4p3">
<span class="pali m-text">“soṇadaṇḍo kira brāhmaṇo samaṇaṁ gotamaṁ dassanāya upasaṅkamissatī”ti.</span><br />
<span class="sujato m-text">the brahmin Soṇadaṇḍa was going to see the ascetic Gotama.</span><br />
</p>
<p id="dn4c4p4">
<span class="pali m-text">Atha kho te brāhmaṇā yena soṇadaṇḍo brāhmaṇo tenupasaṅkamiṁsu; upasaṅkamitvā soṇadaṇḍaṁ brāhmaṇaṁ etadavocuṁ:</span><br />
<span class="sujato m-text">They approached Soṇadaṇḍa and said to him,</span><br />
</p>
<p id="dn4c4p5">
<span class="pali m-text">“saccaṁ kira bhavaṁ soṇadaṇḍo samaṇaṁ gotamaṁ dassanāya upasaṅkamissatī”ti?</span><br />
<span class="sujato m-text">“Is it really true that you are going to see the ascetic Gotama?”</span><br />
</p>
<p id="dn4c4p6">
<span class="pali m-text">“Evaṁ kho me, bho, hoti:</span><br />
<span class="sujato m-text">“Yes, gentlemen, it is true.”</span><br />
</p>
<p id="dn4c4p7">
<span class="pali m-text">‘ahampi samaṇaṁ gotamaṁ dassanāya upasaṅkamissāmī’”ti.</span><br />
</p>
<p id="dn4c5p1">
<span class="pali m-text">“Mā bhavaṁ soṇadaṇḍo samaṇaṁ gotamaṁ dassanāya upasaṅkami.</span><br />
<span class="sujato m-text">“Please don’t, master Soṇadaṇḍa!</span><br />
</p>
<p id="dn4c5p2">
<span class="pali m-text">Na arahati bhavaṁ soṇadaṇḍo samaṇaṁ gotamaṁ dassanāya upasaṅkamituṁ.</span><br />
<span class="sujato m-text">It’s not appropriate for you to go to see the ascetic Gotama.</span><br />
</p>
<p id="dn4c5p3">
<span class="pali m-text">Sace bhavaṁ soṇadaṇḍo samaṇaṁ gotamaṁ dassanāya upasaṅkamissati, bhoto soṇadaṇḍassa yaso hāyissati, samaṇassa gotamassa yaso abhivaḍḍhissati.</span><br />
<span class="sujato m-text">For if you do so, your reputation will diminish and his will increase.</span><br />
</p>
<p id="dn4c5p4">
<span class="pali m-text">Yampi bhoto soṇadaṇḍassa yaso hāyissati, samaṇassa gotamassa yaso abhivaḍḍhissati, imināpaṅgena na arahati bhavaṁ soṇadaṇḍo samaṇaṁ gotamaṁ dassanāya upasaṅkamituṁ;</span><br />
<span class="sujato m-text">For this reason it’s not appropriate for you to go to see the ascetic Gotama;</span><br />
</p>
<p id="dn4c5p5">
<span class="pali m-text">samaṇo tveva gotamo arahati bhavantaṁ soṇadaṇḍaṁ dassanāya upasaṅkamituṁ.</span><br />
<span class="sujato m-text">it’s appropriate that he comes to see you.</span><br />
</p>
<p id="dn4c5p6">
<span class="pali m-text">Bhavañhi soṇadaṇḍo ubhato sujāto mātito ca pitito ca, saṁsuddhagahaṇiko yāva sattamā pitāmahayugā akkhitto anupakkuṭṭho jātivādena.</span><br />
<span class="sujato m-text">You are well born on both your mother’s and father’s side, of pure descent, with irrefutable and impeccable genealogy back to the seventh paternal generation.</span><br />
</p>
<p id="dn4c5p7">
<span class="pali m-text">Yampi bhavaṁ soṇadaṇḍo ubhato sujāto mātito ca pitito ca, saṁsuddhagahaṇiko yāva sattamā pitāmahayugā akkhitto anupakkuṭṭho jātivādena, imināpaṅgena na arahati bhavaṁ soṇadaṇḍo samaṇaṁ gotamaṁ dassanāya upasaṅkamituṁ;</span><br />
<span class="sujato m-text">For this reason it’s not appropriate for you to go to see the ascetic Gotama;</span><br />
</p>
<p id="dn4c5p8">
<span class="pali m-text">samaṇo tveva gotamo arahati bhavantaṁ soṇadaṇḍaṁ dassanāya upasaṅkamituṁ.</span><br />
<span class="sujato m-text">it’s appropriate that he comes to see you.</span><br />
</p>
<p id="dn4c5p9">
<span class="pali m-text">Bhavañhi soṇadaṇḍo aḍḍho mahaddhano mahābhogo …pe…</span><br />
<span class="sujato m-text">You’re rich, affluent, and wealthy. …</span><br />
</p>
<p id="dn4c5p10">
<span class="pali m-text">Bhavañhi soṇadaṇḍo ajjhāyako mantadharo tiṇṇaṁ vedānaṁ pāragū sanighaṇḍukeṭubhānaṁ sākkharappabhedānaṁ itihāsapañcamānaṁ padako veyyākaraṇo, lokāyatamahāpurisalakkhaṇesu anavayo …pe…</span><br />
<span class="sujato m-text">You recite and remember the hymns, and have mastered the three Vedas, together with their vocabularies, ritual, phonology and etymology, and the testament as fifth. You know philology and grammar, and are well versed in cosmology and the marks of a great man. …</span><br />
</p>
<p id="dn4c5p11">
<span class="pali m-text">Bhavañhi soṇadaṇḍo abhirūpo dassanīyo pāsādiko paramāya vaṇṇapokkharatāya samannāgato brahmavaṇṇī brahmavacchasī akhuddāvakāso dassanāya …pe…</span><br />
<span class="sujato m-text">You are attractive, good-looking, lovely, of surpassing beauty. You are magnificent and splendid as Brahmā, remarkable to behold. …</span><br />
</p>
<p id="dn4c5p12">
<span class="pali m-text">Bhavañhi soṇadaṇḍo sīlavā vuddhasīlī vuddhasīlena samannāgato …pe…</span><br />
<span class="sujato m-text">You are ethical, mature in ethical conduct. …</span><br />
</p>
<p id="dn4c5p13">
<span class="pali m-text">Bhavañhi soṇadaṇḍo kalyāṇavāco kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā …pe…</span><br />
<span class="sujato m-text">You’re a good speaker, with a polished, clear, and articulate voice that expresses the meaning. …</span><br />
</p>
<p id="dn4c5p14">
<span class="pali m-text">Bhavañhi soṇadaṇḍo bahūnaṁ ācariyapācariyo tīṇi māṇavakasatāni mante vāceti. Bahū kho pana nānādisā nānājanapadā māṇavakā āgacchanti bhoto soṇadaṇḍassa santike mantatthikā mante adhiyitukāmā …pe…</span><br />
<span class="sujato m-text">You teach the teachers of many, and teach three hundred students to recite the hymns. Many students come from various districts and countries for the sake of the hymns, wishing to learn the hymns. …</span><br />
</p>
<p id="dn4c5p15">
<span class="pali m-text">Bhavañhi soṇadaṇḍo jiṇṇo vuddho mahallako addhagato vayoanuppatto;</span><br />
<span class="sujato m-text">You’re old, elderly and senior, advanced in years, and have reached the final stage of life.</span><br />
</p>
<p id="dn4c5p16">
<span class="pali m-text">samaṇo gotamo taruṇo ceva taruṇapabbajito ca …pe…</span><br />
<span class="sujato m-text">The ascetic Gotama is young, and has newly gone forth. …</span><br />
</p>
<p id="dn4c5p17">
<span class="pali m-text">Bhavañhi soṇadaṇḍo rañño māgadhassa seniyassa bimbisārassa sakkato garukato mānito pūjito apacito …pe…</span><br />
<span class="sujato m-text">You’re honored, respected, revered, venerated, and esteemed by King Bimbisāra of Magadha …</span><br />
</p>
<p id="dn4c5p18">
<span class="pali m-text">Bhavañhi soṇadaṇḍo brāhmaṇassa pokkharasātissa sakkato garukato mānito pūjito apacito …pe…</span><br />
<span class="sujato m-text">and the brahmin Pokkharasāti. …</span><br />
</p>
<p id="dn4c5p19">
<span class="pali m-text">Bhavañhi soṇadaṇḍo campaṁ ajjhāvasati sattussadaṁ satiṇakaṭṭhodakaṁ sadhaññaṁ rājabhoggaṁ, raññā māgadhena seniyena bimbisārena dinnaṁ, rājadāyaṁ brahmadeyyaṁ.</span><br />
<span class="sujato m-text">You live in Campā, a crown property given by King Seniya Bimbisāra of Magadha, teeming with living creatures, full of hay, wood, water, and grain, a royal park granted to a brahmin.</span><br />
</p>
<p id="dn4c5p20">
<span class="pali m-text">Yampi bhavaṁ soṇadaṇḍo campaṁ ajjhāvasati sattussadaṁ satiṇakaṭṭhodakaṁ sadhaññaṁ rājabhoggaṁ, raññā māgadhena seniyena bimbisārena dinnaṁ, rājadāyaṁ brahmadeyyaṁ.</span><br />
</p>
<p id="dn4c5p21">
<span class="pali m-text">Imināpaṅgena na arahati bhavaṁ soṇadaṇḍo samaṇaṁ gotamaṁ dassanāya upasaṅkamituṁ;</span><br />
<span class="sujato m-text">For this reason, too, it’s not appropriate for you to go to see the ascetic Gotama;</span><br />
</p>
<p id="dn4c5p22">
<span class="pali m-text">samaṇo tveva gotamo arahati bhavantaṁ soṇadaṇḍaṁ dassanāya upasaṅkamitun”ti.</span><br />
<span class="sujato m-text">it’s appropriate that he comes to see you.</span><br />
</p>
<p id="dn4c6p0">
<span class="pali m-text">3. Buddhaguṇakathā</span><br />
<span class="sujato m-text">3. The Qualities of the Buddha</span><br />
</p>
<p id="dn4c6p1">
<span class="pali m-text">Evaṁ vutte, soṇadaṇḍo brāhmaṇo te brāhmaṇe etadavoca:</span><br />
<span class="sujato m-text">When they had spoken, Soṇadaṇḍa said to those brahmins:</span><br />
</p>
<p id="dn4c6p2">
<span class="pali m-text">“Tena hi, bho, mamapi suṇātha, yathā mayameva arahāma taṁ bhavantaṁ gotamaṁ dassanāya upasaṅkamituṁ;</span><br />
<span class="sujato m-text">“Well then, gentlemen, listen to why it’s appropriate for me to go to see the ascetic Gotama,</span><br />
</p>
<p id="dn4c6p3">
<span class="pali m-text">na tveva arahati so bhavaṁ gotamo amhākaṁ dassanāya upasaṅkamituṁ.</span><br />
<span class="sujato m-text">and it’s not appropriate for him to come to see me.</span><br />
</p>
<p id="dn4c6p4">
<span class="pali m-text">Samaṇo khalu, bho, gotamo ubhato sujāto mātito ca pitito ca, saṁsuddhagahaṇiko yāva sattamā pitāmahayugā, akkhitto anupakkuṭṭho jātivādena.</span><br />
<span class="sujato m-text">He is well born on both his mother’s and father’s side, of pure descent, with irrefutable and impeccable genealogy back to the seventh paternal generation.</span><br />
</p>
<p id="dn4c6p5">
<span class="pali m-text">Yampi, bho, samaṇo gotamo ubhato sujāto mātito ca pitito ca saṁsuddhagahaṇiko yāva sattamā pitāmahayugā, akkhitto anupakkuṭṭho jātivādena, imināpaṅgena na arahati so bhavaṁ gotamo amhākaṁ dassanāya upasaṅkamituṁ;</span><br />
<span class="sujato m-text">For this reason it’s not appropriate for the ascetic Gotama to come to see me;</span><br />
</p>
<p id="dn4c6p6">
<span class="pali m-text">atha kho mayameva arahāma taṁ bhavantaṁ gotamaṁ dassanāya upasaṅkamituṁ.</span><br />
<span class="sujato m-text">rather, it’s appropriate for me to go to see him.</span><br />
</p>
<p id="dn4c6p7">
<span class="pali m-text">Samaṇo khalu, bho, gotamo mahantaṁ ñātisaṅghaṁ ohāya pabbajito …pe…</span><br />
<span class="sujato m-text">When he went forth he abandoned a large family circle. …</span><br />
</p>
<p id="dn4c6p8">
<span class="pali m-text">Samaṇo khalu, bho, gotamo pahūtaṁ hiraññasuvaṇṇaṁ ohāya pabbajito bhūmigatañca vehāsaṭṭhaṁ ca …pe…</span><br />
<span class="sujato m-text">When he went forth he abandoned abundant gold coin and bullion stored in dungeons and towers. …</span><br />
</p>
<p id="dn4c6p9">
<span class="pali m-text">Samaṇo khalu, bho, gotamo daharova samāno yuvā susukāḷakeso bhadrena yobbanena samannāgato paṭhamena vayasā agārasmā anagāriyaṁ pabbajito …pe…</span><br />
<span class="sujato m-text">He went forth from the lay life to homelessness while still a youth, young, black-haired, blessed with youth, in the prime of life. …</span><br />
</p>
<p id="dn4c6p10">
<span class="pali m-text">Samaṇo khalu, bho, gotamo akāmakānaṁ mātāpitūnaṁ assumukhānaṁ rudantānaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajito …pe…</span><br />
<span class="sujato m-text">Though his mother and father wished otherwise, weeping with tearful faces, he shaved off his hair and beard, dressed in ocher robes, and went forth from the lay life to homelessness. …</span><br />
</p>
<p id="dn4c6p11">
<span class="pali m-text">Samaṇo khalu, bho, gotamo abhirūpo dassanīyo pāsādiko paramāya vaṇṇapokkharatāya samannāgato, brahmavaṇṇī, brahmavacchasī, akhuddāvakāso dassanāya …pe…</span><br />
<span class="sujato m-text">He is attractive, good-looking, lovely, of surpassing beauty. He is magnificent and splendid as Brahmā, remarkable to behold. …</span><br />
</p>
<p id="dn4c6p12">
<span class="pali m-text">Samaṇo khalu, bho, gotamo sīlavā ariyasīlī kusalasīlī kusalasīlena samannāgato …pe…</span><br />
<span class="sujato m-text">He is ethical, possessing ethical conduct that is noble and skillful. …</span><br />
</p>
<p id="dn4c6p13">
<span class="pali m-text">Samaṇo khalu, bho, gotamo kalyāṇavāco kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā …pe…</span><br />
<span class="sujato m-text">He’s a good speaker, with a polished, clear, and articulate voice that expresses the meaning. …</span><br />
</p>
<p id="dn4c6p14">
<span class="pali m-text">Samaṇo khalu, bho, gotamo bahūnaṁ ācariyapācariyo …pe…</span><br />
<span class="sujato m-text">He’s a teacher of teachers. …</span><br />
</p>
<p id="dn4c6p15">
<span class="pali m-text">Samaṇo khalu, bho, gotamo khīṇakāmarāgo vigatacāpallo …pe…</span><br />
<span class="sujato m-text">He has ended sensual desire, and is rid of caprice. …</span><br />
</p>
<p id="dn4c6p16">
<span class="pali m-text">Samaṇo khalu, bho, gotamo kammavādī kiriyavādī apāpapurekkhāro brahmaññāya pajāya …pe…</span><br />
<span class="sujato m-text">He teaches the efficacy of deeds and action. He doesn’t wish any harm upon the community of brahmins. …</span><br />
</p>
<p id="dn4c6p17">
<span class="pali m-text">Samaṇo khalu, bho, gotamo uccā kulā pabbajito asambhinnakhattiyakulā …pe…</span><br />
<span class="sujato m-text">He went forth from an eminent family of unbroken aristocratic lineage. …</span><br />
</p>
<p id="dn4c6p18">
<span class="pali m-text">Samaṇo khalu, bho, gotamo aḍḍhā kulā pabbajito mahaddhanā mahābhogā …pe…</span><br />
<span class="sujato m-text">He went forth from a rich, affluent, and wealthy family. …</span><br />
</p>
<p id="dn4c6p19">
<span class="pali m-text">Samaṇaṁ khalu, bho, gotamaṁ tiroraṭṭhā tirojanapadā pañhaṁ pucchituṁ āgacchanti …pe…</span><br />
<span class="sujato m-text">People come from distant lands and distant countries to question him. …</span><br />
</p>
<p id="dn4c6p20">
<span class="pali m-text">Samaṇaṁ khalu, bho, gotamaṁ anekāni devatāsahassāni pāṇehi saraṇaṁ gatāni …pe…</span><br />
<span class="sujato m-text">Many thousands of deities have gone for refuge for life to him. …</span><br />
</p>
<p id="dn4c6p21">
<span class="pali m-text">Samaṇaṁ khalu, bho, gotamaṁ evaṁ kalyāṇo kittisaddo abbhuggato:</span><br />
<span class="sujato m-text">He has this good reputation:</span><br />
</p>
<p id="dn4c6p22">
<span class="pali m-text">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti …pe…</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ …</span><br />
</p>
<p id="dn4c6p23">
<span class="pali m-text">Samaṇo khalu, bho, gotamo dvattiṁsamahāpurisalakkhaṇehi samannāgato …pe…</span><br />
<span class="sujato m-text">He has the thirty-two marks of a great man. …</span><br />
</p>
<p id="dn4c6p24">
<span class="pali m-text">Samaṇo khalu, bho, gotamo ehisvāgatavādī sakhilo sammodako abbhākuṭiko uttānamukho pubbabhāsī …pe…</span><br />
<span class="sujato m-text">He is welcoming, congenial, polite, smiling, open, the first to speak. …</span><br />
</p>
<p id="dn4c6p25">
<span class="pali m-text">Samaṇo khalu, bho, gotamo catunnaṁ parisānaṁ sakkato garukato mānito pūjito apacito …pe…</span><br />
<span class="sujato m-text">He’s honored, respected, revered, venerated, and esteemed by the four assemblies. …</span><br />
</p>
<p id="dn4c6p26">
<span class="pali m-text">Samaṇe khalu, bho, gotame bahū devā ca manussā ca abhippasannā …pe…</span><br />
<span class="sujato m-text">Many gods and humans are devoted to him. …</span><br />
</p>
<p id="dn4c6p27">
<span class="pali m-text">Samaṇo khalu, bho, gotamo yasmiṁ gāme vā nigame vā paṭivasati, na tasmiṁ gāme vā nigame vā amanussā manusse viheṭhenti …pe…</span><br />
<span class="sujato m-text">While he is residing in a village or town, non-human entities do not harass them. …</span><br />
</p>
<p id="dn4c6p28">
<span class="pali m-text">Samaṇo khalu, bho, gotamo saṅghī gaṇī gaṇācariyo puthutitthakarānaṁ aggamakkhāyati. Yathā kho pana, bho, etesaṁ samaṇabrāhmaṇānaṁ yathā vā tathā vā yaso samudāgacchati, na hevaṁ samaṇassa gotamassa yaso samudāgato.</span><br />
<span class="sujato m-text">He leads an order and a community, and teaches a community, and is said to be the best of the various religious founders. He didn’t come by his fame in the same ways as those other ascetics and brahmins.</span><br />
</p>
<p id="dn4c6p29">
<span class="pali m-text">Atha kho anuttarāya vijjācaraṇasampadāya samaṇassa gotamassa yaso samudāgato …pe…</span><br />
<span class="sujato m-text">Rather, he came by his fame due to his supreme knowledge and conduct. …</span><br />
</p>
<p id="dn4c6p30">
<span class="pali m-text">Samaṇaṁ khalu, bho, gotamaṁ rājā māgadho seniyo bimbisāro saputto sabhariyo sapariso sāmacco pāṇehi saraṇaṁ gato …pe…</span><br />
<span class="sujato m-text">King Seniya Bimbisāra of Magadha and his wives and children have gone for refuge for life to the ascetic Gotama. …</span><br />
</p>
<p id="dn4c6p31">
<span class="pali m-text">Samaṇaṁ khalu, bho, gotamaṁ rājā pasenadi kosalo saputto sabhariyo sapariso sāmacco pāṇehi saraṇaṁ gato …pe…</span><br />
<span class="sujato m-text">King Pasenadi of Kosala and his wives and children have gone for refuge for life to the ascetic Gotama. …</span><br />
</p>
<p id="dn4c6p32">
<span class="pali m-text">Samaṇaṁ khalu, bho, gotamaṁ brāhmaṇo pokkharasāti saputto sabhariyo sapariso sāmacco pāṇehi saraṇaṁ gato …pe…</span><br />
<span class="sujato m-text">The brahmin Pokkharasāti and his wives and children have gone for refuge for life to the ascetic Gotama. …</span><br />
</p>
<p id="dn4c6p33">
<span class="pali m-text">Samaṇo khalu, bho, gotamo rañño māgadhassa seniyassa bimbisārassa sakkato garukato mānito pūjito apacito …pe…</span><br />
<span class="sujato m-text">He’s honored, respected, revered, venerated, and esteemed by King Bimbisāra of Magadha …</span><br />
</p>
<p id="dn4c6p34">
<span class="pali m-text">Samaṇo khalu, bho, gotamo rañño pasenadissa kosalassa sakkato garukato mānito pūjito apacito …pe…</span><br />
<span class="sujato m-text">King Pasenadi of Kosala …</span><br />
</p>
<p id="dn4c6p35">
<span class="pali m-text">Samaṇo khalu, bho, gotamo brāhmaṇassa pokkharasātissa sakkato garukato mānito pūjito apacito …pe…</span><br />
<span class="sujato m-text">and the brahmin Pokkharasāti.</span><br />
</p>
<p id="dn4c6p36">
<span class="pali m-text">Samaṇo khalu, bho, gotamo campaṁ anuppatto, campāyaṁ viharati gaggarāya pokkharaṇiyā tīre.</span><br />
<span class="sujato m-text">The ascetic Gotama has arrived at Campā and is staying at the Gaggarā Lotus Pond.</span><br />
</p>
<p id="dn4c6p37">
<span class="pali m-text">Ye kho pana, bho, keci samaṇā vā brāhmaṇā vā amhākaṁ gāmakhettaṁ āgacchanti atithī no te honti.</span><br />
<span class="sujato m-text">Any ascetic or brahmin who comes to stay in our village district is our guest,</span><br />
</p>
<p id="dn4c6p38">
<span class="pali m-text">Atithī kho panamhehi sakkātabbā garukātabbā mānetabbā pūjetabbā apacetabbā.</span><br />
<span class="sujato m-text">and should be honored and respected as such.</span><br />
</p>
<p id="dn4c6p39">
<span class="pali m-text">Yampi, bho, samaṇo gotamo campaṁ anuppatto campāyaṁ viharati gaggarāya pokkharaṇiyā tīre, atithimhākaṁ samaṇo gotamo;</span><br />
</p>
<p id="dn4c6p40">
<span class="pali m-text">atithi kho panamhehi sakkātabbo garukātabbo mānetabbo pūjetabbo apacetabbo.</span><br />
</p>
<p id="dn4c6p41">
<span class="pali m-text">Imināpaṅgena na arahati so bhavaṁ gotamo amhākaṁ dassanāya upasaṅkamituṁ.</span><br />
<span class="sujato m-text">For this reason, too, it’s not appropriate for Master Gotama to come to see me;</span><br />
</p>
<p id="dn4c6p42">
<span class="pali m-text">Atha kho mayameva arahāma taṁ bhavantaṁ gotamaṁ dassanāya upasaṅkamituṁ.</span><br />
<span class="sujato m-text">rather, it’s appropriate for me to go to see him.</span><br />
</p>
<p id="dn4c6p43">
<span class="pali m-text">Ettake kho ahaṁ, bho, tassa bhoto gotamassa vaṇṇe pariyāpuṇāmi, no ca kho so bhavaṁ gotamo ettakavaṇṇo.</span><br />
<span class="sujato m-text">This is the extent of Master Gotama’s praise that I have learned. But his praises are not confined to this,</span><br />
</p>
<p id="dn4c6p44">
<span class="pali m-text">Aparimāṇavaṇṇo hi so bhavaṁ gotamo”ti.</span><br />
<span class="sujato m-text">for the praise of Master Gotama is limitless.”</span><br />
</p>
<p id="dn4c6p45">
<span class="pali m-text">Evaṁ vutte, te brāhmaṇā soṇadaṇḍaṁ brāhmaṇaṁ etadavocuṁ:</span><br />
<span class="sujato m-text">When he had spoken, those brahmins said to him,</span><br />
</p>
<p id="dn4c6p46">
<span class="pali m-text">“yathā kho bhavaṁ soṇadaṇḍo samaṇassa gotamassa vaṇṇe bhāsati ito cepi so bhavaṁ gotamo yojanasate viharati, alameva saddhena kulaputtena dassanāya upasaṅkamituṁ api puṭosenā”ti.</span><br />
<span class="sujato m-text">“According to Soṇadaṇḍa’s praises, if Master Gotama were staying within a hundred leagues, it’d be worthwhile for a faithful gentleman to go to see him, even if he had to carry his own provisions in a shoulder bag.”</span><br />
</p>
<p id="dn4c6p47">
<span class="pali m-text">“Tena hi, bho, sabbeva mayaṁ samaṇaṁ gotamaṁ dassanāya upasaṅkamissāmā”ti.</span><br />
<span class="sujato m-text">“Well then, gentlemen, let’s all go to see the ascetic Gotama.”</span><br />
</p>
<p id="dn4c7p0">
<span class="pali m-text">4. Soṇadaṇḍaparivitakka</span><br />
<span class="sujato m-text">4. Soṇadaṇḍa Has Second Thoughts</span><br />
</p>
<p id="dn4c7p1">
<span class="pali m-text">Atha kho soṇadaṇḍo brāhmaṇo mahatā brāhmaṇagaṇena saddhiṁ yena gaggarā pokkharaṇī tenupasaṅkami.</span><br />
<span class="sujato m-text">Then Soṇadaṇḍa together with a large group of brahmins went to see the Buddha.</span><br />
</p>
<p id="dn4c8p1">
<span class="pali m-text">Atha kho soṇadaṇḍassa brāhmaṇassa tirovanasaṇḍagatassa evaṁ cetaso parivitakko udapādi:</span><br />
<span class="sujato m-text">But as he reached the far side of the forest, this thought came to mind,</span><br />
</p>
<p id="dn4c8p2">
<span class="pali m-text">“ahañceva kho pana samaṇaṁ gotamaṁ pañhaṁ puccheyyaṁ;</span><br />
<span class="sujato m-text">“Suppose I was to ask the ascetic Gotama a question.</span><br />
</p>
<p id="dn4c8p3">
<span class="pali m-text">tatra ce maṁ samaṇo gotamo evaṁ vadeyya:</span><br />
<span class="sujato m-text">He might say to me:</span><br />
</p>
<p id="dn4c8p4">
<span class="pali m-text">‘na kho esa, brāhmaṇa, pañho evaṁ pucchitabbo, evaṁ nāmesa, brāhmaṇa, pañho pucchitabbo’ti, tena maṁ ayaṁ parisā paribhaveyya:</span><br />
<span class="sujato m-text">‘Brahmin, you shouldn’t ask your question like that. This is how you should ask it.’ And the assembly might disparage me for that:</span><br />
</p>
<p id="dn4c8p5">
<span class="pali m-text">‘bālo soṇadaṇḍo brāhmaṇo abyatto, nāsakkhi samaṇaṁ gotamaṁ yoniso pañhaṁ pucchitun’ti.</span><br />
<span class="sujato m-text">‘Soṇadaṇḍa is foolish and incompetent. He’s not able to properly ask the ascetic Gotama a question.’</span><br />
</p>
<p id="dn4c8p6">
<span class="pali m-text">Yaṁ kho panāyaṁ parisā paribhaveyya, yasopi tassa hāyetha.</span><br />
<span class="sujato m-text">And when you’re disparaged by the assembly, your reputation diminishes.</span><br />
</p>
<p id="dn4c8p7">
<span class="pali m-text">Yassa kho pana yaso hāyetha, bhogāpi tassa hāyeyyuṁ.</span><br />
<span class="sujato m-text">When your reputation diminishes, your wealth also diminishes.</span><br />
</p>
<p id="dn4c8p8">
<span class="pali m-text">Yasoladdhā kho panamhākaṁ bhogā.</span><br />
<span class="sujato m-text">But my wealth relies on my reputation.</span><br />
</p>
<p id="dn4c8p9">
<span class="pali m-text">Mamañceva kho pana samaṇo gotamo pañhaṁ puccheyya, tassa cāhaṁ pañhassa veyyākaraṇena cittaṁ na ārādheyyaṁ;</span><br />
<span class="sujato m-text">Or if the ascetic Gotama asks me a question, I might not satisfy him with my answer.</span><br />
</p>
<p id="dn4c8p10">
<span class="pali m-text">tatra ce maṁ samaṇo gotamo evaṁ vadeyya:</span><br />
<span class="sujato m-text">He might say to me:</span><br />
</p>
<p id="dn4c8p11">
<span class="pali m-text">‘na kho esa, brāhmaṇa, pañho evaṁ byākātabbo, evaṁ nāmesa, brāhmaṇa, pañho byākātabbo’ti, tena maṁ ayaṁ parisā paribhaveyya:</span><br />
<span class="sujato m-text">‘Brahmin, you shouldn’t answer the question like that. This is how you should answer it.’ And the assembly might disparage me for that:</span><br />
</p>
<p id="dn4c8p12">
<span class="pali m-text">‘bālo soṇadaṇḍo brāhmaṇo abyatto, nāsakkhi samaṇassa gotamassa pañhassa veyyākaraṇena cittaṁ ārādhetun’ti.</span><br />
<span class="sujato m-text">‘Soṇadaṇḍa is foolish and incompetent. He’s not able to satisfy the ascetic Gotama’s mind with his answer.’</span><br />
</p>
<p id="dn4c8p13">
<span class="pali m-text">Yaṁ kho panāyaṁ parisā paribhaveyya, yasopi tassa hāyetha.</span><br />
<span class="sujato m-text">And when you’re disparaged by the assembly, your reputation diminishes.</span><br />
</p>
<p id="dn4c8p14">
<span class="pali m-text">Yassa kho pana yaso hāyetha, bhogāpi tassa hāyeyyuṁ.</span><br />
<span class="sujato m-text">When your reputation diminishes, your wealth also diminishes.</span><br />
</p>
<p id="dn4c8p15">
<span class="pali m-text">Yasoladdhā kho panamhākaṁ bhogā.</span><br />
<span class="sujato m-text">But my wealth relies on my reputation.</span><br />
</p>
<p id="dn4c8p16">
<span class="pali m-text">Ahañceva kho pana evaṁ samīpagato samāno adisvāva samaṇaṁ gotamaṁ nivatteyyaṁ, tena maṁ ayaṁ parisā paribhaveyya:</span><br />
<span class="sujato m-text">On the other hand, if I were to turn back after having come so far without having seen the ascetic Gotama, the assembly might disparage me for that:</span><br />
</p>
<p id="dn4c8p17">
<span class="pali m-text">‘bālo soṇadaṇḍo brāhmaṇo abyatto mānathaddho bhīto ca, no visahati samaṇaṁ gotamaṁ dassanāya upasaṅkamituṁ, kathañhi nāma evaṁ samīpagato samāno adisvā samaṇaṁ gotamaṁ nivattissatī’ti.</span><br />
<span class="sujato m-text">‘Soṇadaṇḍa is foolish and incompetent. He’s stuck-up and scared. He doesn’t dare to go and see the ascetic Gotama. For how on earth can he turn back after having come so far without having seen the ascetic Gotama!’</span><br />
</p>
<p id="dn4c8p18">
<span class="pali m-text">Yaṁ kho panāyaṁ parisā paribhaveyya, yasopi tassa hāyetha.</span><br />
<span class="sujato m-text">And when you’re disparaged by the assembly, your reputation diminishes.</span><br />
</p>
<p id="dn4c8p19">
<span class="pali m-text">Yassa kho pana yaso hāyetha, bhogāpi tassa hāyeyyuṁ,</span><br />
<span class="sujato m-text">When your reputation diminishes, your wealth also diminishes.</span><br />
</p>
<p id="dn4c8p20">
<span class="pali m-text">yasoladdhā kho panamhākaṁ bhogā”ti.</span><br />
<span class="sujato m-text">But my wealth relies on my reputation.”</span><br />
</p>
<p id="dn4c9p1">
<span class="pali m-text">Atha kho soṇadaṇḍo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="sujato m-text">Then Soṇadaṇḍa went up to the Buddha, and exchanged greetings with him.</span><br />
</p>
<p id="dn4c9p2">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi.</span><br />
<span class="sujato m-text">When the greetings and polite conversation were over, he sat down to one side.</span><br />
</p>
<p id="dn4c9p3">
<span class="pali m-text">Campeyyakāpi kho brāhmaṇagahapatikā appekacce bhagavantaṁ abhivādetvā ekamantaṁ nisīdiṁsu; appekacce bhagavatā saddhiṁ sammodiṁsu; sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu; appekacce yena bhagavā tenañjaliṁ paṇāmetvā ekamantaṁ nisīdiṁsu; appekacce nāmagottaṁ sāvetvā ekamantaṁ nisīdiṁsu; appekacce tuṇhībhūtā ekamantaṁ nisīdiṁsu.</span><br />
<span class="sujato m-text">Before sitting down to one side, some of the brahmins and householders of Campā bowed, some exchanged greetings and polite conversation, some held up their joined palms toward the Buddha, some announced their name and clan, while some kept silent.</span><br />
</p>
<p id="dn4c10p1">
<span class="pali m-text">Tatrapi sudaṁ soṇadaṇḍo brāhmaṇo etadeva bahulamanuvitakkento nisinno hoti:</span><br />
<span class="sujato m-text">But while sitting there, Soṇadaṇḍa continued to be plagued by many second thoughts. He thought,</span><br />
</p>
<p id="dn4c10p2">
<span class="pali m-text">“ahañceva kho pana samaṇaṁ gotamaṁ pañhaṁ puccheyyaṁ;</span><br />
</p>
<p id="dn4c10p3">
<span class="pali m-text">tatra ce maṁ samaṇo gotamo evaṁ vadeyya:</span><br />
</p>
<p id="dn4c10p4">
<span class="pali m-text">‘na kho esa, brāhmaṇa, pañho evaṁ pucchitabbo, evaṁ nāmesa, brāhmaṇa, pañho pucchitabbo’ti, tena maṁ ayaṁ parisā paribhaveyya:</span><br />
</p>
<p id="dn4c10p5">
<span class="pali m-text">‘bālo soṇadaṇḍo brāhmaṇo abyatto, nāsakkhi samaṇaṁ gotamaṁ yoniso pañhaṁ pucchitun’ti.</span><br />
</p>
<p id="dn4c10p6">
<span class="pali m-text">Yaṁ kho panāyaṁ parisā paribhaveyya, yasopi tassa hāyetha.</span><br />
</p>
<p id="dn4c10p7">
<span class="pali m-text">Yassa kho pana yaso hāyetha, bhogāpi tassa hāyeyyuṁ.</span><br />
</p>
<p id="dn4c10p8">
<span class="pali m-text">Yasoladdhā kho panamhākaṁ bhogā.</span><br />
</p>
<p id="dn4c10p9">
<span class="pali m-text">Mamañceva kho pana samaṇo gotamo pañhaṁ puccheyya, tassa cāhaṁ pañhassa veyyākaraṇena cittaṁ na ārādheyyaṁ;</span><br />
</p>
<p id="dn4c10p10">
<span class="pali m-text">tatra ce maṁ samaṇo gotamo evaṁ vadeyya:</span><br />
</p>
<p id="dn4c10p11">
<span class="pali m-text">‘na kho esa, brāhmaṇa, pañho evaṁ byākātabbo, evaṁ nāmesa, brāhmaṇa, pañho byākātabbo’ti, tena maṁ ayaṁ parisā paribhaveyya:</span><br />
</p>
<p id="dn4c10p12">
<span class="pali m-text">‘bālo soṇadaṇḍo brāhmaṇo abyatto, nāsakkhi samaṇassa gotamassa pañhassa veyyākaraṇena cittaṁ ārādhetun’ti.</span><br />
</p>
<p id="dn4c10p13">
<span class="pali m-text">Yaṁ kho panāyaṁ parisā paribhaveyya, yasopi tassa hāyetha.</span><br />
</p>
<p id="dn4c10p14">
<span class="pali m-text">Yassa kho pana yaso hāyetha, bhogāpi tassa hāyeyyuṁ.</span><br />
</p>
<p id="dn4c10p15">
<span class="pali m-text">Yasoladdhā kho panamhākaṁ bhogā.</span><br />
</p>
<p id="dn4c10p16">
<span class="pali m-text">Aho vata maṁ samaṇo gotamo sake ācariyake tevijjake pañhaṁ puccheyya, addhā vatassāhaṁ cittaṁ ārādheyyaṁ pañhassa veyyākaraṇenā”ti.</span><br />
<span class="sujato m-text">“If only the ascetic Gotama would ask me about my own teacher’s scriptural heritage of the three Vedas! Then I could definitely satisfy his mind with my answer.”</span><br />
</p>
<p id="dn4c11p0">
<span class="pali m-text">5. Brāhmaṇapaññatti</span><br />
<span class="sujato m-text">5. What Makes a Brahmin</span><br />
</p>
<p id="dn4c11p1">
<span class="pali m-text">Atha kho bhagavato soṇadaṇḍassa brāhmaṇassa cetasā cetoparivitakkamaññāya etadahosi:</span><br />
<span class="sujato m-text">Then the Buddha, knowing what Soṇadaṇḍa was thinking, thought,</span><br />
</p>
<p id="dn4c11p2">
<span class="pali m-text">“vihaññati kho ayaṁ soṇadaṇḍo brāhmaṇo sakena cittena.</span><br />
<span class="sujato m-text">“This brahmin Soṇadaṇḍa is worried by his own thoughts.</span><br />
</p>
<p id="dn4c11p3">
<span class="pali m-text">Yannūnāhaṁ soṇadaṇḍaṁ brāhmaṇaṁ sake ācariyake tevijjake pañhaṁ puccheyyan”ti.</span><br />
<span class="sujato m-text">Why don’t I ask him about his own teacher’s scriptural heritage of the three Vedas?”</span><br />
</p>
<p id="dn4c11p4">
<span class="pali m-text">Atha kho bhagavā soṇadaṇḍaṁ brāhmaṇaṁ etadavoca:</span><br />
<span class="sujato m-text">So he said to Soṇadaṇḍa,</span><br />
</p>
<p id="dn4c11p5">
<span class="pali m-text">“katihi pana, brāhmaṇa, aṅgehi samannāgataṁ brāhmaṇā brāhmaṇaṁ paññapenti;</span><br />
<span class="sujato m-text">“Brahmin, how many factors must a brahmin possess for the brahmins to describe him as a brahmin;</span><br />
</p>
<p id="dn4c11p6">
<span class="pali m-text">‘brāhmaṇosmī’ti ca vadamāno sammā vadeyya, na ca pana musāvādaṁ āpajjeyyā”ti?</span><br />
<span class="sujato m-text">and so that when he says ‘I am a brahmin’ he speaks rightly, without falling into falsehood?”</span><br />
</p>
<p id="dn4c12p1">
<span class="pali m-text">Atha kho soṇadaṇḍassa brāhmaṇassa etadahosi:</span><br />
<span class="sujato m-text">Then Soṇadaṇḍa thought,</span><br />
</p>
<p id="dn4c12p2">
<span class="pali m-text">“yaṁ vata no ahosi icchitaṁ, yaṁ ākaṅkhitaṁ, yaṁ adhippetaṁ, yaṁ abhipatthitaṁ:</span><br />
<span class="sujato m-text">“The ascetic Gotama has asked me about exactly what I wanted, what I wished for, what I desired, what I yearned for; that is, my own scriptural heritage.</span><br />
</p>
<p id="dn4c12p3">
<span class="pali m-text">‘aho vata maṁ samaṇo gotamo sake ācariyake tevijjake pañhaṁ puccheyya, addhā vatassāhaṁ cittaṁ ārādheyyaṁ pañhassa veyyākaraṇenā’ti, tatra maṁ samaṇo gotamo sake ācariyake tevijjake pañhaṁ pucchati.</span><br />
</p>
<p id="dn4c12p4">
<span class="pali m-text">Addhā vatassāhaṁ cittaṁ ārādhessāmi pañhassa veyyākaraṇenā”ti.</span><br />
<span class="sujato m-text">I can definitely satisfy his mind with my answer.”</span><br />
</p>
<p id="dn4c13p1">
<span class="pali m-text">Atha kho soṇadaṇḍo brāhmaṇo abbhunnāmetvā kāyaṁ anuviloketvā parisaṁ bhagavantaṁ etadavoca:</span><br />
<span class="sujato m-text">Then Soṇadaṇḍa straightened his back, looked around the assembly, and said to the Buddha,</span><br />
</p>
<p id="dn4c13p2">
<span class="pali m-text">“pañcahi, bho gotama, aṅgehi samannāgataṁ brāhmaṇā brāhmaṇaṁ paññapenti;</span><br />
<span class="sujato m-text">“Master Gotama, a brahmin must possess five factors for the brahmins to describe him as a brahmin;</span><br />
</p>
<p id="dn4c13p3">
<span class="pali m-text">‘brāhmaṇosmī’ti ca vadamāno sammā vadeyya, na ca pana musāvādaṁ āpajjeyya.</span><br />
<span class="sujato m-text">and so that when he says ‘I am a brahmin’ he speaks rightly, without falling into falsehood.</span><br />
</p>
<p id="dn4c13p4">
<span class="pali m-text">Katamehi pañcahi?</span><br />
<span class="sujato m-text">What five?</span><br />
</p>
<p id="dn4c13p5">
<span class="pali m-text">Idha, bho gotama, brāhmaṇo ubhato sujāto hoti mātito ca pitito ca, saṁsuddhagahaṇiko yāva sattamā pitāmahayugā akkhitto anupakkuṭṭho jātivādena;</span><br />
<span class="sujato m-text">It’s when a brahmin is well born on both his mother’s and father’s side, of pure descent, with irrefutable and impeccable genealogy back to the seventh paternal generation.</span><br />
</p>
<p id="dn4c13p6">
<span class="pali m-text">ajjhāyako hoti mantadharo tiṇṇaṁ vedānaṁ pāragū sanighaṇḍukeṭubhānaṁ sākkharappabhedānaṁ itihāsapañcamānaṁ padako veyyākaraṇo lokāyatamahāpurisalakkhaṇesu anavayo;</span><br />
<span class="sujato m-text">He recites and remembers the hymns, and has mastered the three Vedas, together with their vocabularies, ritual, phonology and etymology, and the testament as fifth. He knows philology and grammar, and is well versed in cosmology and the marks of a great man.</span><br />
</p>
<p id="dn4c13p7">
<span class="pali m-text">abhirūpo hoti dassanīyo pāsādiko paramāya vaṇṇapokkharatāya samannāgato brahmavaṇṇī brahmavacchasī akhuddāvakāso dassanāya;</span><br />
<span class="sujato m-text">He is attractive, good-looking, lovely, of surpassing beauty. He is magnificent and splendid as Brahmā, remarkable to behold.</span><br />
</p>
<p id="dn4c13p8">
<span class="pali m-text">sīlavā hoti vuddhasīlī vuddhasīlena samannāgato;</span><br />
<span class="sujato m-text">He is ethical, mature in ethical conduct.</span><br />
</p>
<p id="dn4c13p9">
<span class="pali m-text">paṇḍito ca hoti medhāvī paṭhamo vā dutiyo vā sujaṁ paggaṇhantānaṁ.</span><br />
<span class="sujato m-text">He’s astute and clever, being the first or second to hold the sacrificial ladle.</span><br />
</p>
<p id="dn4c13p10">
<span class="pali m-text">Imehi kho, bho gotama, pañcahi aṅgehi samannāgataṁ brāhmaṇā brāhmaṇaṁ paññapenti;</span><br />
<span class="sujato m-text">These are the five factors which a brahmin must possess for the brahmins to describe him as a brahmin;</span><br />
</p>
<p id="dn4c13p11">
<span class="pali m-text">‘brāhmaṇosmī’ti ca vadamāno sammā vadeyya, na ca pana musāvādaṁ āpajjeyyā”ti.</span><br />
<span class="sujato m-text">and so that when he says ‘I am a brahmin’ he speaks rightly, without falling into falsehood.”</span><br />
</p>
<p id="dn4c14p1">
<span class="pali m-text">“Imesaṁ pana, brāhmaṇa, pañcannaṁ aṅgānaṁ sakkā ekaṁ aṅgaṁ ṭhapayitvā catūhaṅgehi samannāgataṁ brāhmaṇā brāhmaṇaṁ paññapetuṁ;</span><br />
<span class="sujato m-text">“But brahmin, is it possible to set aside one of these five factors and still rightly describe someone as a brahmin?”</span><br />
</p>
<p id="dn4c14p2">
<span class="pali m-text">‘brāhmaṇosmī’ti ca vadamāno sammā vadeyya, na ca pana musāvādaṁ āpajjeyyā”ti?</span><br />
</p>
<p id="dn4c14p3">
<span class="pali m-text">“Sakkā, bho gotama.</span><br />
<span class="sujato m-text">“It is possible, Master Gotama.</span><br />
</p>
<p id="dn4c14p4">
<span class="pali m-text">Imesañhi, bho gotama, pañcannaṁ aṅgānaṁ vaṇṇaṁ ṭhapayāma.</span><br />
<span class="sujato m-text">We could leave appearance out of the five factors.</span><br />
</p>
<p id="dn4c14p5">
<span class="pali m-text">Kiñhi vaṇṇo karissati?</span><br />
<span class="sujato m-text">For what does appearance matter?</span><br />
</p>
<p id="dn4c14p6">
<span class="pali m-text">Yato kho, bho gotama, brāhmaṇo ubhato sujāto hoti mātito ca pitito ca saṁsuddhagahaṇiko yāva sattamā pitāmahayugā akkhitto anupakkuṭṭho jātivādena;</span><br />
</p>
<p id="dn4c14p7">
<span class="pali m-text">ajjhāyako ca hoti mantadharo ca tiṇṇaṁ vedānaṁ pāragū sanighaṇḍukeṭubhānaṁ sākkharappabhedānaṁ itihāsapañcamānaṁ padako veyyākaraṇo lokāyatamahāpurisalakkhaṇesu anavayo;</span><br />
</p>
<p id="dn4c14p8">
<span class="pali m-text">sīlavā ca hoti vuddhasīlī vuddhasīlena samannāgato;</span><br />
</p>
<p id="dn4c14p9">
<span class="pali m-text">paṇḍito ca hoti medhāvī paṭhamo vā dutiyo vā sujaṁ paggaṇhantānaṁ.</span><br />
</p>
<p id="dn4c14p10">
<span class="pali m-text">Imehi kho, bho gotama, catūhaṅgehi samannāgataṁ brāhmaṇā brāhmaṇaṁ paññapenti;</span><br />
<span class="sujato m-text">A brahmin must possess the remaining four factors for the brahmins to rightly describe him as a brahmin.”</span><br />
</p>
<p id="dn4c14p11">
<span class="pali m-text">‘brāhmaṇosmī’ti ca vadamāno sammā vadeyya, na ca pana musāvādaṁ āpajjeyyā”ti.</span><br />
</p>
<p id="dn4c15p1">
<span class="pali m-text">“Imesaṁ pana, brāhmaṇa, catunnaṁ aṅgānaṁ sakkā ekaṁ aṅgaṁ ṭhapayitvā tīhaṅgehi samannāgataṁ brāhmaṇā brāhmaṇaṁ paññapetuṁ;</span><br />
<span class="sujato m-text">“But brahmin, is it possible to set aside one of these four factors and still rightly describe someone as a brahmin?”</span><br />
</p>
<p id="dn4c15p2">
<span class="pali m-text">‘brāhmaṇosmī’ti ca vadamāno sammā vadeyya, na ca pana musāvādaṁ āpajjeyyā”ti?</span><br />
</p>
<p id="dn4c15p3">
<span class="pali m-text">“Sakkā, bho gotama.</span><br />
<span class="sujato m-text">“It is possible, Master Gotama.</span><br />
</p>
<p id="dn4c15p4">
<span class="pali m-text">Imesañhi, bho gotama, catunnaṁ aṅgānaṁ mante ṭhapayāma.</span><br />
<span class="sujato m-text">We could leave the hymns out of the five factors.</span><br />
</p>
<p id="dn4c15p5">
<span class="pali m-text">Kiñhi mantā karissanti?</span><br />
<span class="sujato m-text">For what do the hymns matter?</span><br />
</p>
<p id="dn4c15p6">
<span class="pali m-text">Yato kho, bho gotama, brāhmaṇo ubhato sujāto hoti mātito ca pitito ca saṁsuddhagahaṇiko yāva sattamā pitāmahayugā akkhitto anupakkuṭṭho jātivādena;</span><br />
</p>
<p id="dn4c15p7">
<span class="pali m-text">sīlavā ca hoti vuddhasīlī vuddhasīlena samannāgato;</span><br />
</p>
<p id="dn4c15p8">
<span class="pali m-text">paṇḍito ca hoti medhāvī paṭhamo vā dutiyo vā sujaṁ paggaṇhantānaṁ.</span><br />
</p>
<p id="dn4c15p9">
<span class="pali m-text">Imehi kho, bho gotama, tīhaṅgehi samannāgataṁ brāhmaṇā brāhmaṇaṁ paññapenti;</span><br />
<span class="sujato m-text">A brahmin must possess the remaining three factors for the brahmins to rightly describe him as a brahmin.”</span><br />
</p>
<p id="dn4c15p10">
<span class="pali m-text">‘brāhmaṇosmī’ti ca vadamāno sammā vadeyya, na ca pana musāvādaṁ āpajjeyyā”ti.</span><br />
</p>
<p id="dn4c16p1">
<span class="pali m-text">“Imesaṁ pana, brāhmaṇa, tiṇṇaṁ aṅgānaṁ sakkā ekaṁ aṅgaṁ ṭhapayitvā dvīhaṅgehi samannāgataṁ brāhmaṇā brāhmaṇaṁ paññapetuṁ;</span><br />
<span class="sujato m-text">“But brahmin, is it possible to set aside one of these three factors and still rightly describe someone as a brahmin?”</span><br />
</p>
<p id="dn4c16p2">
<span class="pali m-text">‘brāhmaṇosmī’ti ca vadamāno sammā vadeyya, na ca pana musāvādaṁ āpajjeyyā”ti?</span><br />
</p>
<p id="dn4c16p3">
<span class="pali m-text">“Sakkā, bho gotama.</span><br />
<span class="sujato m-text">“It is possible, Master Gotama.</span><br />
</p>
<p id="dn4c16p4">
<span class="pali m-text">Imesañhi, bho gotama, tiṇṇaṁ aṅgānaṁ jātiṁ ṭhapayāma.</span><br />
<span class="sujato m-text">We could leave birth out of the five factors.</span><br />
</p>
<p id="dn4c16p5">
<span class="pali m-text">Kiñhi jāti karissati?</span><br />
<span class="sujato m-text">For what does birth matter?</span><br />
</p>
<p id="dn4c16p6">
<span class="pali m-text">Yato kho, bho gotama, brāhmaṇo sīlavā hoti vuddhasīlī vuddhasīlena samannāgato;</span><br />
<span class="sujato m-text">It’s when a brahmin is ethical, mature in ethical conduct;</span><br />
</p>
<p id="dn4c16p7">
<span class="pali m-text">paṇḍito ca hoti medhāvī paṭhamo vā dutiyo vā sujaṁ paggaṇhantānaṁ.</span><br />
<span class="sujato m-text">and he’s astute and clever, being the first or second to hold the sacrificial ladle.</span><br />
</p>
<p id="dn4c16p8">
<span class="pali m-text">Imehi kho, bho gotama, dvīhaṅgehi samannāgataṁ brāhmaṇā brāhmaṇaṁ paññapenti;</span><br />
<span class="sujato m-text">A brahmin must possess these two factors for the brahmins to rightly describe him as a brahmin.”</span><br />
</p>
<p id="dn4c16p9">
<span class="pali m-text">‘brāhmaṇosmī’ti ca vadamāno sammā vadeyya, na ca pana musāvādaṁ āpajjeyyā”ti.</span><br />
</p>
<p id="dn4c17p1">
<span class="pali m-text">Evaṁ vutte, te brāhmaṇā soṇadaṇḍaṁ brāhmaṇaṁ etadavocuṁ:</span><br />
<span class="sujato m-text">When he had spoken, those brahmins said to him,</span><br />
</p>
<p id="dn4c17p2">
<span class="pali m-text">“mā bhavaṁ soṇadaṇḍo evaṁ avaca, mā bhavaṁ soṇadaṇḍo evaṁ avaca.</span><br />
<span class="sujato m-text">“Please don’t say that, Master Soṇadaṇḍa, please don’t say that!</span><br />
</p>
<p id="dn4c17p3">
<span class="pali m-text">Apavadateva bhavaṁ soṇadaṇḍo vaṇṇaṁ, apavadati mante, apavadati jātiṁ, ekaṁsena bhavaṁ soṇadaṇḍo samaṇasseva gotamassa vādaṁ anupakkhandatī”ti.</span><br />
<span class="sujato m-text">You’re just condemning appearance, the hymns, and birth! You’re totally going over to the ascetic Gotama’s doctrine!”</span><br />
</p>
<p id="dn4c18p1">
<span class="pali m-text">Atha kho bhagavā te brāhmaṇe etadavoca:</span><br />
<span class="sujato m-text">So the Buddha said to them,</span><br />
</p>
<p id="dn4c18p2">
<span class="pali m-text">“sace kho tumhākaṁ brāhmaṇānaṁ evaṁ hoti:</span><br />
<span class="sujato m-text">“Well, brahmins, if you think that</span><br />
</p>
<p id="dn4c18p3">
<span class="pali m-text">‘appassuto ca soṇadaṇḍo brāhmaṇo, akalyāṇavākkaraṇo ca soṇadaṇḍo brāhmaṇo, duppañño ca soṇadaṇḍo brāhmaṇo, na ca pahoti soṇadaṇḍo brāhmaṇo samaṇena gotamena saddhiṁ asmiṁ vacane paṭimantetun’ti, tiṭṭhatu soṇadaṇḍo brāhmaṇo, tumhe mayā saddhiṁ mantavho asmiṁ vacane.</span><br />
<span class="sujato m-text">Soṇadaṇḍa is unlearned, a poor speaker, witless, and not capable of having a dialogue with me about this, then leave him aside and you can have a dialogue with me.</span><br />
</p>
<p id="dn4c18p4">
<span class="pali m-text">Sace pana tumhākaṁ brāhmaṇānaṁ evaṁ hoti:</span><br />
<span class="sujato m-text">But if you think that</span><br />
</p>
<p id="dn4c18p5">
<span class="pali m-text">‘bahussuto ca soṇadaṇḍo brāhmaṇo, kalyāṇavākkaraṇo ca soṇadaṇḍo brāhmaṇo, paṇḍito ca soṇadaṇḍo brāhmaṇo, pahoti ca soṇadaṇḍo brāhmaṇo samaṇena gotamena saddhiṁ asmiṁ vacane paṭimantetun’ti, tiṭṭhatha tumhe, soṇadaṇḍo brāhmaṇo mayā saddhiṁ paṭimantetū”ti.</span><br />
<span class="sujato m-text">he’s learned, a good speaker, astute, and capable of having a dialogue with me about this, then you should stand aside and let him have a dialogue with me.”</span><br />
</p>
<p id="dn4c19p1">
<span class="pali m-text">Evaṁ vutte, soṇadaṇḍo brāhmaṇo bhagavantaṁ etadavoca:</span><br />
<span class="sujato m-text">When he said this, Soṇadaṇḍa said to the Buddha,</span><br />
</p>
<p id="dn4c19p2">
<span class="pali m-text">“tiṭṭhatu bhavaṁ gotamo, tuṇhī bhavaṁ gotamo hotu, ahameva tesaṁ sahadhammena paṭivacanaṁ karissāmī”ti.</span><br />
<span class="sujato m-text">“Let it be, Master Gotama, be silent. I myself will respond to them in a legitimate manner.”</span><br />
</p>
<p id="dn4c19p3">
<span class="pali m-text">Atha kho soṇadaṇḍo brāhmaṇo te brāhmaṇe etadavoca:</span><br />
<span class="sujato m-text">Then he said to those brahmins,</span><br />
</p>
<p id="dn4c19p4">
<span class="pali m-text">“mā bhavanto evaṁ avacuttha, mā bhavanto evaṁ avacuttha:</span><br />
<span class="sujato m-text">“Don’t say this, gentlemen, don’t say this:</span><br />
</p>
<p id="dn4c19p5">
<span class="pali m-text">‘apavadateva bhavaṁ soṇadaṇḍo vaṇṇaṁ, apavadati mante, apavadati jātiṁ, ekaṁsena bhavaṁ soṇadaṇḍo samaṇasseva gotamassa vādaṁ anupakkhandatī’ti.</span><br />
<span class="sujato m-text">‘You’re just condemning appearance, the hymns, and birth! You’re totally going over to the ascetic Gotama’s doctrine!’</span><br />
</p>
<p id="dn4c19p6">
<span class="pali m-text">Nāhaṁ, bho, apavadāmi vaṇṇaṁ vā mante vā jātiṁ vā”ti.</span><br />
<span class="sujato m-text">I’m not condemning appearance, hymns, or birth.”</span><br />
</p>
<p id="dn4c20p1">
<span class="pali m-text">Tena kho pana samayena soṇadaṇḍassa brāhmaṇassa bhāgineyyo aṅgako nāma māṇavako tassaṁ parisāyaṁ nisinno hoti.</span><br />
<span class="sujato m-text">Now at that time Soṇadaṇḍa’s nephew, the student Aṅgaka was sitting in that assembly.</span><br />
</p>
<p id="dn4c20p2">
<span class="pali m-text">Atha kho soṇadaṇḍo brāhmaṇo te brāhmaṇe etadavoca:</span><br />
<span class="sujato m-text">Then Soṇadaṇḍa said to those brahmins,</span><br />
</p>
<p id="dn4c20p3">
<span class="pali m-text">“passanti no bhonto imaṁ aṅgakaṁ māṇavakaṁ amhākaṁ bhāgineyyan”ti?</span><br />
<span class="sujato m-text">“Gentlemen, do you see my nephew, the student Aṅgaka?”</span><br />
</p>
<p id="dn4c20p4">
<span class="pali m-text">“Evaṁ, bho”.</span><br />
<span class="sujato m-text">“Yes, sir.”</span><br />
</p>
<p id="dn4c20p5">
<span class="pali m-text">“Aṅgako kho, bho, māṇavako abhirūpo dassanīyo pāsādiko paramāya vaṇṇapokkharatāya samannāgato brahmavaṇṇī brahmavacchasī akhuddāvakāso dassanāya, nāssa imissaṁ parisāyaṁ samasamo atthi vaṇṇena ṭhapetvā samaṇaṁ gotamaṁ.</span><br />
<span class="sujato m-text">“Aṅgaka is attractive, good-looking, lovely, of surpassing beauty. He is magnificent and splendid as Brahmā, remarkable to behold. There’s no-one in this assembly so good-looking, apart from the ascetic Gotama.</span><br />
</p>
<p id="dn4c20p6">
<span class="pali m-text">Aṅgako kho māṇavako ajjhāyako mantadharo, tiṇṇaṁ vedānaṁ pāragū sanighaṇḍukeṭubhānaṁ sākkharappabhedānaṁ itihāsapañcamānaṁ padako veyyākaraṇo lokāyatamahāpurisalakkhaṇesu anavayo.</span><br />
<span class="sujato m-text">Aṅgaka recites and remembers the hymns, and has mastered the three Vedas, together with their vocabularies, ritual, phonology and etymology, and the testament as fifth. He knows philology and grammar, and is well versed in cosmology and the marks of a great man.</span><br />
</p>
<p id="dn4c20p7">
<span class="pali m-text">Ahamassa mante vācetā.</span><br />
<span class="sujato m-text">And I am the one who teaches him the hymns.</span><br />
</p>
<p id="dn4c20p8">
<span class="pali m-text">Aṅgako kho māṇavako ubhato sujāto mātito ca pitito ca saṁsuddhagahaṇiko yāva sattamā pitāmahayugā akkhitto anupakkuṭṭho jātivādena.</span><br />
<span class="sujato m-text">Aṅgaka is well born on both his mother’s and father’s side, of pure descent, with irrefutable and impeccable genealogy back to the seventh paternal generation.</span><br />
</p>
<p id="dn4c20p9">
<span class="pali m-text">Ahamassa mātāpitaro jānāmi.</span><br />
<span class="sujato m-text">And I know his mother and father.</span><br />
</p>
<p id="dn4c20p10">
<span class="pali m-text">Aṅgako kho māṇavako pāṇampi haneyya, adinnampi ādiyeyya, paradārampi gaccheyya, musāvādampi bhaṇeyya, majjampi piveyya, ettha dāni, bho, kiṁ vaṇṇo karissati, kiṁ mantā, kiṁ jāti?</span><br />
<span class="sujato m-text">But if Aṅgaka were to kill living creatures, steal, commit adultery, lie, and drink alcohol, then what’s the use of his appearance, his hymns, or his birth?</span><br />
</p>
<p id="dn4c20p11">
<span class="pali m-text">Yato kho, bho, brāhmaṇo sīlavā ca hoti vuddhasīlī vuddhasīlena samannāgato,</span><br />
<span class="sujato m-text">It’s when a brahmin is ethical, mature in ethical conduct;</span><br />
</p>
<p id="dn4c20p12">
<span class="pali m-text">paṇḍito ca hoti medhāvī paṭhamo vā dutiyo vā sujaṁ paggaṇhantānaṁ.</span><br />
<span class="sujato m-text">and he’s astute and clever, being the first or second to hold the sacrificial ladle.</span><br />
</p>
<p id="dn4c20p13">
<span class="pali m-text">Imehi kho, bho, dvīhaṅgehi samannāgataṁ brāhmaṇā brāhmaṇaṁ paññapenti;</span><br />
<span class="sujato m-text">A brahmin must possess these two factors for the brahmins to rightly describe him as a brahmin.”</span><br />
</p>
<p id="dn4c20p14">
<span class="pali m-text">‘brāhmaṇosmī’ti ca vadamāno sammā vadeyya, na ca pana musāvādaṁ āpajjeyyā”ti.</span><br />
</p>
<p id="dn4c21p0">
<span class="pali m-text">6. Sīlapaññākathā</span><br />
<span class="sujato m-text">6. The Discussion of Ethics and Wisdom</span><br />
</p>
<p id="dn4c21p1">
<span class="pali m-text">“Imesaṁ pana, brāhmaṇa, dvinnaṁ aṅgānaṁ sakkā ekaṁ aṅgaṁ ṭhapayitvā ekena aṅgena samannāgataṁ brāhmaṇā brāhmaṇaṁ paññapetuṁ;</span><br />
<span class="sujato m-text">“But brahmin, is it possible to set aside one of these two factors and still rightly describe someone as a brahmin?”</span><br />
</p>
<p id="dn4c21p2">
<span class="pali m-text">‘brāhmaṇosmī’ti ca vadamāno sammā vadeyya, na ca pana musāvādaṁ āpajjeyyā”ti?</span><br />
</p>
<p id="dn4c21p3">
<span class="pali m-text">“No hidaṁ, bho gotama.</span><br />
<span class="sujato m-text">“No, Master Gotama.</span><br />
</p>
<p id="dn4c21p4">
<span class="pali m-text">Sīlaparidhotā hi, bho gotama, paññā; paññāparidhotaṁ sīlaṁ.</span><br />
<span class="sujato m-text">For wisdom is cleansed by ethics, and ethics are cleansed by wisdom.</span><br />
</p>
<p id="dn4c21p5">
<span class="pali m-text">Yattha sīlaṁ tattha paññā, yattha paññā tattha sīlaṁ.</span><br />
<span class="sujato m-text">Ethics and wisdom always go together.</span><br />
</p>
<p id="dn4c21p6">
<span class="pali m-text">Sīlavato paññā, paññavato sīlaṁ.</span><br />
<span class="sujato m-text">An ethical person is wise, and a wise person ethical.</span><br />
</p>
<p id="dn4c21p7">
<span class="pali m-text">Sīlapaññāṇañca pana lokasmiṁ aggamakkhāyati.</span><br />
<span class="sujato m-text">And ethics and wisdom are said to be the best things in the world.</span><br />
</p>
<p id="dn4c21p8">
<span class="pali m-text">Seyyathāpi, bho gotama, hatthena vā hatthaṁ dhoveyya, pādena vā pādaṁ dhoveyya;</span><br />
<span class="sujato m-text">It’s just like when you clean one hand with the other, or clean one foot with the other.</span><br />
</p>
<p id="dn4c21p9">
<span class="pali m-text">evameva kho, bho gotama, sīlaparidhotā paññā, paññāparidhotaṁ sīlaṁ.</span><br />
<span class="sujato m-text">In the same way, wisdom is cleansed by ethics, and ethics are cleansed by wisdom.</span><br />
</p>
<p id="dn4c21p10">
<span class="pali m-text">Yattha sīlaṁ tattha paññā, yattha paññā tattha sīlaṁ.</span><br />
<span class="sujato m-text">Ethics and wisdom always go together.</span><br />
</p>
<p id="dn4c21p11">
<span class="pali m-text">Sīlavato paññā, paññavato sīlaṁ.</span><br />
<span class="sujato m-text">An ethical person is wise, and a wise person ethical.</span><br />
</p>
<p id="dn4c21p12">
<span class="pali m-text">Sīlapaññāṇañca pana lokasmiṁ aggamakkhāyatī”ti.</span><br />
<span class="sujato m-text">And ethics and wisdom are said to be the best things in the world.”</span><br />
</p>
<p id="dn4c22p1">
<span class="pali m-text">“Evametaṁ, brāhmaṇa, evametaṁ, brāhmaṇa, sīlaparidhotā hi, brāhmaṇa, paññā, paññāparidhotaṁ sīlaṁ.</span><br />
<span class="sujato m-text">“That’s so true, brahmin, that’s so true! For wisdom is cleansed by ethics, and ethics are cleansed by wisdom.</span><br />
</p>
<p id="dn4c22p2">
<span class="pali m-text">Yattha sīlaṁ tattha paññā, yattha paññā tattha sīlaṁ.</span><br />
<span class="sujato m-text">Ethics and wisdom always go together.</span><br />
</p>
<p id="dn4c22p3">
<span class="pali m-text">Sīlavato paññā, paññavato sīlaṁ.</span><br />
<span class="sujato m-text">An ethical person is wise, and a wise person ethical.</span><br />
</p>
<p id="dn4c22p4">
<span class="pali m-text">Sīlapaññāṇañca pana lokasmiṁ aggamakkhāyati.</span><br />
<span class="sujato m-text">And ethics and wisdom are said to be the best things in the world.</span><br />
</p>
<p id="dn4c22p5">
<span class="pali m-text">Seyyathāpi, brāhmaṇa, hatthena vā hatthaṁ dhoveyya, pādena vā pādaṁ dhoveyya;</span><br />
<span class="sujato m-text">It’s just like when you clean one hand with the other, or clean one foot with the other.</span><br />
</p>
<p id="dn4c22p6">
<span class="pali m-text">evameva kho, brāhmaṇa, sīlaparidhotā paññā, paññāparidhotaṁ sīlaṁ.</span><br />
<span class="sujato m-text">In the same way, wisdom is cleansed by ethics, and ethics are cleansed by wisdom.</span><br />
</p>
<p id="dn4c22p7">
<span class="pali m-text">Yattha sīlaṁ tattha paññā, yattha paññā tattha sīlaṁ.</span><br />
<span class="sujato m-text">Ethics and wisdom always go together.</span><br />
</p>
<p id="dn4c22p8">
<span class="pali m-text">Sīlavato paññā, paññavato sīlaṁ.</span><br />
<span class="sujato m-text">An ethical person is wise, and a wise person ethical.</span><br />
</p>
<p id="dn4c22p9">
<span class="pali m-text">Sīlapaññāṇañca pana lokasmiṁ aggamakkhāyati.</span><br />
<span class="sujato m-text">And ethics and wisdom are said to be the best things in the world.</span><br />
</p>
<p id="dn4c22p10">
<span class="pali m-text">Katamaṁ pana taṁ, brāhmaṇa, sīlaṁ?</span><br />
<span class="sujato m-text">But what, brahmin, is that ethical conduct?</span><br />
</p>
<p id="dn4c22p11">
<span class="pali m-text">Katamā sā paññā”ti?</span><br />
<span class="sujato m-text">And what is that wisdom?”</span><br />
</p>
<p id="dn4c22p12">
<span class="pali m-text">“Ettakaparamāva mayaṁ, bho gotama, etasmiṁ atthe.</span><br />
<span class="sujato m-text">“That’s all I know about this matter, Master Gotama.</span><br />
</p>
<p id="dn4c22p13">
<span class="pali m-text">Sādhu vata bhavantaṁyeva gotamaṁ paṭibhātu etassa bhāsitassa attho”ti.</span><br />
<span class="sujato m-text">May Master Gotama himself please clarify the meaning of this.”</span><br />
</p>
<p id="dn4c23p1">
<span class="pali m-text">“Tena hi, brāhmaṇa, suṇohi, sādhukaṁ manasikarohi, bhāsissāmī”ti.</span><br />
<span class="sujato m-text">“Well then, brahmin, listen and pay close attention, I will speak.”</span><br />
</p>
<p id="dn4c23p2">
<span class="pali m-text">“Evaṁ, bho”ti kho soṇadaṇḍo brāhmaṇo bhagavato paccassosi.</span><br />
<span class="sujato m-text">“Yes sir,” Soṇadaṇḍa replied.</span><br />
</p>
<p id="dn4c23p3">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="dn4c23p4">
<span class="pali m-text">“idha, brāhmaṇa, tathāgato loke uppajjati arahaṁ sammāsambuddho …pe…</span><br />
<span class="sujato m-text">“It’s when a Realized One arises in the world, perfected, a fully awakened Buddha …</span><br />
</p>
<p id="dn4c23p5">
<span class="pali m-text">Evaṁ kho, brāhmaṇa, bhikkhu sīlasampanno hoti.</span><br />
<span class="sujato m-text">That’s how a mendicant is accomplished in ethics.</span><br />
</p>
<p id="dn4c23p6">
<span class="pali m-text">Idaṁ kho taṁ, brāhmaṇa, sīlaṁ …pe…</span><br />
<span class="sujato m-text">This, brahmin, is that ethical conduct. …</span><br />
</p>
<p id="dn4c23p7">
<span class="pali m-text">paṭhamaṁ jhānaṁ upasampajja viharati …</span><br />
<span class="sujato m-text">They enter and remain in the first absorption …</span><br />
</p>
<p id="dn4c23p8">
<span class="pali m-text">dutiyaṁ jhānaṁ …</span><br />
<span class="sujato m-text">second absorption …</span><br />
</p>
<p id="dn4c23p9">
<span class="pali m-text">tatiyaṁ jhānaṁ …</span><br />
<span class="sujato m-text">third absorption …</span><br />
</p>
<p id="dn4c23p10">
<span class="pali m-text">catutthaṁ jhānaṁ upasampajja viharati …pe…</span><br />
<span class="sujato m-text">fourth absorption …</span><br />
</p>
<p id="dn4c23p11">
<span class="pali m-text">ñāṇadassanāya cittaṁ abhinīharati, abhininnāmeti …pe…</span><br />
<span class="sujato m-text">They extend and project the mind toward knowledge and vision …</span><br />
</p>
<p id="dn4c23p12">
<span class="pali m-text">Idampissa hoti paññāya …pe…</span><br />
<span class="sujato m-text">This pertains to their wisdom. …</span><br />
</p>
<p id="dn4c23p13">
<span class="pali m-text">nāparaṁ itthattāyāti pajānāti.</span><br />
<span class="sujato m-text">They understand: ‘… there is no return to any state of existence.’</span><br />
</p>
<p id="dn4c23p14">
<span class="pali m-text">Idampissa hoti paññāya</span><br />
<span class="sujato m-text">This pertains to their wisdom.</span><br />
</p>
<p id="dn4c23p15">
<span class="pali m-text">ayaṁ kho sā, brāhmaṇa, paññā”ti.</span><br />
<span class="sujato m-text">This, brahmin, is that wisdom.”</span><br />
</p>
<p id="dn4c24p0">
<span class="pali m-text">7. Soṇadaṇḍaupāsakattapaṭivedanā</span><br />
<span class="sujato m-text">7. Soṇadaṇḍa Declares Himself a Lay Follower</span><br />
</p>
<p id="dn4c24p1">
<span class="pali m-text">Evaṁ vutte, soṇadaṇḍo brāhmaṇo bhagavantaṁ etadavoca:</span><br />
<span class="sujato m-text">When he had spoken, Soṇadaṇḍa said to the Buddha,</span><br />
</p>
<p id="dn4c24p2">
<span class="pali m-text">“abhikkantaṁ, bho gotama, abhikkantaṁ, bho gotama.</span><br />
<span class="sujato m-text">“Excellent, Master Gotama! Excellent!</span><br />
</p>
<p id="dn4c24p3">
<span class="pali m-text">Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito.</span><br />
<span class="sujato m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Gotama has made the Teaching clear in many ways.</span><br />
</p>
<p id="dn4c24p4">
<span class="pali m-text">Esāhaṁ bhavantaṁ gotamaṁ saraṇaṁ gacchāmi, dhammañca, bhikkhusaṅghañca.</span><br />
<span class="sujato m-text">I go for refuge to Master Gotama, to the teaching, and to the mendicant Saṅgha.</span><br />
</p>
<p id="dn4c24p5">
<span class="pali m-text">Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gataṁ.</span><br />
<span class="sujato m-text">From this day forth, may Master Gotama remember me as a lay follower who has gone for refuge for life.</span><br />
</p>
<p id="dn4c24p6">
<span class="pali m-text">Adhivāsetu ca me bhavaṁ gotamo svātanāya bhattaṁ saddhiṁ bhikkhusaṅghenā”ti.</span><br />
<span class="sujato m-text">Would you and the Order of monks please accept a meal from me tomorrow?”</span><br />
</p>
<p id="dn4c24p7">
<span class="pali m-text">Adhivāsesi bhagavā tuṇhībhāvena.</span><br />
<span class="sujato m-text">The Buddha consented with silence.</span><br />
</p>
<p id="dn4c24p8">
<span class="pali m-text">Atha kho soṇadaṇḍo brāhmaṇo bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="sujato m-text">Then, knowing that the Buddha had consented, Soṇadaṇḍa got up from his seat, bowed, and respectfully circled the Buddha, keeping him on his right, before leaving.</span><br />
</p>
<p id="dn4c24p9">
<span class="pali m-text">Atha kho soṇadaṇḍo brāhmaṇo tassā rattiyā accayena sake nivesane paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesi:</span><br />
<span class="sujato m-text">And when the night had passed Soṇadaṇḍa had delicious fresh and cooked foods prepared in his own home. Then he had the Buddha informed of the time, saying,</span><br />
</p>
<p id="dn4c24p10">
<span class="pali m-text">“kālo, bho gotama, niṭṭhitaṁ bhattan”ti.</span><br />
<span class="sujato m-text">“It’s time, Master Gotama, the meal is ready.”</span><br />
</p>
<p id="dn4c25p1">
<span class="pali m-text">Atha kho bhagavā pubbaṇhasamayaṁ nivāsetvā pattacīvaramādāya saddhiṁ bhikkhusaṅghena yena soṇadaṇḍassa brāhmaṇassa nivesanaṁ tenupasaṅkami; upasaṅkamitvā paññatte āsane nisīdi.</span><br />
<span class="sujato m-text">Then the Buddha robed up in the morning and, taking his bowl and robe, went to the home of Soṇadaṇḍa together with the mendicant Saṅgha, where he sat on the seat spread out.</span><br />
</p>
<p id="dn4c25p2">
<span class="pali m-text">Atha kho soṇadaṇḍo brāhmaṇo buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappesi sampavāresi.</span><br />
<span class="sujato m-text">Then Soṇadaṇḍa served and satisfied the mendicant Saṅgha headed by the Buddha with his own hands with delicious fresh and cooked foods.</span><br />
</p>
<p id="dn4c26p1">
<span class="pali m-text">Atha kho soṇadaṇḍo brāhmaṇo bhagavantaṁ bhuttāviṁ onītapattapāṇiṁ aññataraṁ nīcaṁ āsanaṁ gahetvā ekamantaṁ nisīdi.</span><br />
<span class="sujato m-text">When the Buddha had eaten and washed his hand and bowl, Soṇadaṇḍa took a low seat and sat to one side.</span><br />
</p>
<p id="dn4c26p2">
<span class="pali m-text">Ekamantaṁ nisinno kho soṇadaṇḍo brāhmaṇo bhagavantaṁ etadavoca:</span><br />
<span class="sujato m-text">Seated to one side he said to the Buddha:</span><br />
</p>
<p id="dn4c26p3">
<span class="pali m-text">“ahañceva kho pana, bho gotama, parisagato samāno āsanā vuṭṭhahitvā bhavantaṁ gotamaṁ abhivādeyyaṁ, tena maṁ sā parisā paribhaveyya.</span><br />
<span class="sujato m-text">“Master Gotama, if, when I have gone to an assembly, I rise from my seat and bow to the Buddha, that assembly might disparage me for that.</span><br />
</p>
<p id="dn4c26p4">
<span class="pali m-text">Yaṁ kho pana sā parisā paribhaveyya, yasopi tassa hāyetha.</span><br />
<span class="sujato m-text">And when you’re disparaged by the assembly, your reputation diminishes.</span><br />
</p>
<p id="dn4c26p5">
<span class="pali m-text">Yassa kho pana yaso hāyetha, bhogāpi tassa hāyeyyuṁ.</span><br />
<span class="sujato m-text">When your reputation diminishes, your wealth also diminishes.</span><br />
</p>
<p id="dn4c26p6">
<span class="pali m-text">Yasoladdhā kho panamhākaṁ bhogā.</span><br />
<span class="sujato m-text">But my wealth relies on my reputation.</span><br />
</p>
<p id="dn4c26p7">
<span class="pali m-text">Ahañceva kho pana, bho gotama, parisagato samāno añjaliṁ paggaṇheyyaṁ, āsanā me taṁ bhavaṁ gotamo paccuṭṭhānaṁ dhāretu.</span><br />
<span class="sujato m-text">If, when I have gone to an assembly, I raise my joined palms, please take it that I have risen from my seat.</span><br />
</p>
<p id="dn4c26p8">
<span class="pali m-text">Ahañceva kho pana, bho gotama, parisagato samāno veṭhanaṁ omuñceyyaṁ, sirasā me taṁ bhavaṁ gotamo abhivādanaṁ dhāretu.</span><br />
<span class="sujato m-text">And if I undo my turban, please take it that I have bowed.</span><br />
</p>
<p id="dn4c26p9">
<span class="pali m-text">Ahañceva kho pana, bho gotama, yānagato samāno yānā paccorohitvā bhavantaṁ gotamaṁ abhivādeyyaṁ, tena maṁ sā parisā paribhaveyya.</span><br />
<span class="sujato m-text">And Master Gotama, if, when I am in a carriage, I rise from my seat and bow to the Buddha, that assembly might disparage me for that.</span><br />
</p>
<p id="dn4c26p10">
<span class="pali m-text">Yaṁ kho pana sā parisā paribhaveyya, yasopi tassa hāyetha, yassa kho pana yaso hāyetha, bhogāpi tassa hāyeyyuṁ.</span><br />
</p>
<p id="dn4c26p11">
<span class="pali m-text">Yasoladdhā kho panamhākaṁ bhogā.</span><br />
</p>
<p id="dn4c26p12">
<span class="pali m-text">Ahañceva kho pana, bho gotama, yānagato samāno patodalaṭṭhiṁ abbhunnāmeyyaṁ, yānā me taṁ bhavaṁ gotamo paccorohanaṁ dhāretu.</span><br />
<span class="sujato m-text">If, when I am in a carriage, I hold up my goad, please take it that I have got down from my carriage.</span><br />
</p>
<p id="dn4c26p13">
<span class="pali m-text">Ahañceva kho pana, bho gotama, yānagato samāno chattaṁ apanāmeyyaṁ, sirasā me taṁ bhavaṁ gotamo abhivādanaṁ dhāretū”ti.</span><br />
<span class="sujato m-text">And if I lower my sunshade, please take it that I have bowed.”</span><br />
</p>
<p id="dn4c27p1">
<span class="pali m-text">Atha kho bhagavā soṇadaṇḍaṁ brāhmaṇaṁ dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmīti.</span><br />
<span class="sujato m-text">Then the Buddha educated, encouraged, fired up, and inspired the brahmin Soṇadaṇḍa with a Dhamma talk, after which he got up from his seat and left.</span><br />
</p>
<p id="dn4c27p2">
<span class="pali m-text">Soṇadaṇḍasuttaṁ niṭṭhitaṁ catutthaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>