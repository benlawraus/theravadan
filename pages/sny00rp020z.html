<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn22 &raquo; Saṁyutta Nikāya 22 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny00rp020z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 22" />
  <meta name="twitter:title" content="Saṁyutta Nikāya 22" />
  <meta property="og:url" content="https://www.theravadan.org/pages/sny00rp020z.html" />
  <meta property="og:description" content="Translators: sujato Linked Discourses 22 6. Upayavagga 6. Involvement 56. Upādānaparipavattasutta 56. Perspectives Sāvatthinidānaṁ. At Sāvatthī. “Pañcime, bhikkhave, upādānakkhandhā. “Mendicants, there are these five grasping aggregates. Katame pañca? What five? Rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. The grasping aggregates of form, feeling, perception, choices, and consciousness. Yāvakīvañcāhaṁ, bhikkhave, ime …" />
  <meta name="twitter:description" content="Translators: sujato Linked Discourses 22 6. Upayavagga 6. Involvement 56. Upādānaparipavattasutta 56. Perspectives Sāvatthinidānaṁ. At Sāvatthī. “Pañcime, bhikkhave, upādānakkhandhā. “Mendicants, there are these five grasping aggregates. Katame pañca? What five? Rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. The grasping aggregates of form, feeling, perception, choices, and consciousness. Yāvakīvañcāhaṁ, bhikkhave, ime …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn22-index.html">sn22</a> &raquo;
          </span>
          Saṁyutta Nikāya 22
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 22</span></p>
<section id="upayavagga">
<h2><a href="#upayavagga">6. Upayavagga</a></h2>
<p><span class="m-text">6. Involvement</span></p>
<section id="upadanaparipavattasutta">
<h3><a href="#upadanaparipavattasutta">56. Upādānaparipavattasutta</a></h3>
<p><span class="m-text">56. Perspectives</span></p>
<p id="sn22p56c1p1">
<span class="m-text m-primary">Sāvatthinidānaṁ.</span><br />
<span class="m-text">At Sāvatthī.</span><br />
</p>
<p id="sn22p56c1p2">
<span class="m-text m-primary">“Pañcime, bhikkhave, upādānakkhandhā.</span><br />
<span class="m-text">“Mendicants, there are these five grasping aggregates.</span><br />
</p>
<p id="sn22p56c1p3">
<span class="m-text m-primary">Katame pañca?</span><br />
<span class="m-text">What five?</span><br />
</p>
<p id="sn22p56c1p4">
<span class="m-text m-primary">Rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho.</span><br />
<span class="m-text">The grasping aggregates of form, feeling, perception, choices, and consciousness.</span><br />
</p>
<p id="sn22p56c1p5">
<span class="m-text m-primary">Yāvakīvañcāhaṁ, bhikkhave, ime pañcupādānakkhandhe catuparivaṭṭaṁ yathābhūtaṁ nābbhaññāsiṁ, neva tāvāhaṁ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṁ sammāsambodhiṁ abhisambuddhoti paccaññāsiṁ.</span><br />
<span class="m-text">As long as I didn’t truly understand these five grasping aggregates from four perspectives, I didn’t announce my supreme perfect awakening in this world with its gods, Māras, and Brahmās, this population with its ascetics and brahmins, its gods and humans.</span><br />
</p>
<p id="sn22p56c1p6">
<span class="m-text m-primary">Yato ca khvāhaṁ, bhikkhave, ime pañcupādānakkhandhe catuparivaṭṭaṁ yathābhūtaṁ abbhaññāsiṁ, athāhaṁ, bhikkhave, sadevake loke …pe…</span><br />
<span class="m-text">But when I did truly understand these five grasping aggregates from four perspectives, I announced my supreme perfect awakening in this world with its gods, Māras, and Brahmās, this population with its ascetics and brahmins, its gods and humans.</span><br />
</p>
<p id="sn22p56c1p7">
<span class="m-text m-primary">sadevamanussāya anuttaraṁ sammāsambodhiṁ abhisambuddhoti paccaññāsiṁ.</span><br />
</p>
<p id="sn22p56c2p1">
<span class="m-text m-primary">Kathañca catuparivaṭṭaṁ?</span><br />
<span class="m-text">And how are there four perspectives?</span><br />
</p>
<p id="sn22p56c2p2">
<span class="m-text m-primary">Rūpaṁ abbhaññāsiṁ, rūpasamudayaṁ abbhaññāsiṁ, rūpanirodhaṁ abbhaññāsiṁ, rūpanirodhagāminiṁ paṭipadaṁ abbhaññāsiṁ;</span><br />
<span class="m-text">I directly knew form, its origin, its cessation, and the practice that leads to its cessation.</span><br />
</p>
<p id="sn22p56c2p3">
<span class="m-text m-primary">vedanaṁ …</span><br />
<span class="m-text">I directly knew feeling …</span><br />
</p>
<p id="sn22p56c2p4">
<span class="m-text m-primary">saññaṁ …</span><br />
<span class="m-text">perception …</span><br />
</p>
<p id="sn22p56c2p5">
<span class="m-text m-primary">saṅkhāre …</span><br />
<span class="m-text">choices …</span><br />
</p>
<p id="sn22p56c2p6">
<span class="m-text m-primary">viññāṇaṁ abbhaññāsiṁ, viññāṇasamudayaṁ abbhaññāsiṁ, viññāṇanirodhaṁ abbhaññāsiṁ, viññāṇanirodhagāminiṁ paṭipadaṁ abbhaññāsiṁ.</span><br />
<span class="m-text">consciousness, its origin, its cessation, and the practice that leads to its cessation.</span><br />
</p>
<p id="sn22p56c3p1">
<span class="m-text m-primary">Katamañca, bhikkhave, rūpaṁ?</span><br />
<span class="m-text">And what is form?</span><br />
</p>
<p id="sn22p56c3p2">
<span class="m-text m-primary">Cattāro ca mahābhūtā catunnañca mahābhūtānaṁ upādāya rūpaṁ.</span><br />
<span class="m-text">The four primary elements, and form derived from the four primary elements.</span><br />
</p>
<p id="sn22p56c3p3">
<span class="m-text m-primary">Idaṁ vuccati, bhikkhave, rūpaṁ.</span><br />
<span class="m-text">This is called form.</span><br />
</p>
<p id="sn22p56c3p4">
<span class="m-text m-primary">Āhārasamudayā rūpasamudayo;</span><br />
<span class="m-text">Form originates from food.</span><br />
</p>
<p id="sn22p56c3p5">
<span class="m-text m-primary">āhāranirodhā rūpanirodho.</span><br />
<span class="m-text">When food ceases, form ceases.</span><br />
</p>
<p id="sn22p56c3p6">
<span class="m-text m-primary">Ayameva ariyo aṭṭhaṅgiko maggo rūpanirodhagāminī paṭipadā, seyyathidaṁ—</span><br />
<span class="m-text">The practice that leads to the cessation of form is simply this noble eightfold path, that is:</span><br />
</p>
<p id="sn22p56c3p7">
<span class="m-text m-primary">sammādiṭṭhi …pe… sammāsamādhi.</span><br />
<span class="m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="sn22p56c4p1">
<span class="m-text m-primary">Ye hi keci, bhikkhave, samaṇā vā brāhmaṇā vā evaṁ rūpaṁ abhiññāya, evaṁ rūpasamudayaṁ abhiññāya, evaṁ rūpanirodhaṁ abhiññāya, evaṁ rūpanirodhagāminiṁ paṭipadaṁ abhiññāya rūpassa nibbidāya virāgāya nirodhāya paṭipannā, te suppaṭipannā.</span><br />
<span class="m-text">Whatever ascetics and brahmins have directly known form in this way—and its origin, its cessation, and the practice that leads to its cessation—and are practicing for disillusionment, dispassion, and cessation regarding form: they are practicing well.</span><br />
</p>
<p id="sn22p56c4p2">
<span class="m-text m-primary">Ye suppaṭipannā, te imasmiṁ dhammavinaye gādhanti.</span><br />
<span class="m-text">Those who practice well have a firm footing in this teaching and training.</span><br />
</p>
<p id="sn22p56c5p1">
<span class="m-text m-primary">Ye ca kho keci, bhikkhave, samaṇā vā brāhmaṇā vā evaṁ rūpaṁ abhiññāya …pe… evaṁ rūpanirodhagāminiṁ paṭipadaṁ abhiññāya, rūpassa nibbidā virāgā nirodhā anupādā vimuttā te suvimuttā.</span><br />
<span class="m-text">Those ascetics and brahmins who have directly known form in this way—and its origin, its cessation, and the practice that leads to its cessation—and due to disillusionment, dispassion, and cessation regarding form, are freed by not grasping: they are well freed.</span><br />
</p>
<p id="sn22p56c5p2">
<span class="m-text m-primary">Ye suvimuttā te kevalino.</span><br />
<span class="m-text">Those who are well freed are consummate ones.</span><br />
</p>
<p id="sn22p56c5p3">
<span class="m-text m-primary">Ye kevalino vaṭṭaṁ tesaṁ natthi paññāpanāya.</span><br />
<span class="m-text">For consummate ones, there is no cycle of rebirths to be found.</span><br />
</p>
<p id="sn22p56c6p1">
<span class="m-text m-primary">Katamā ca, bhikkhave, vedanā?</span><br />
<span class="m-text">And what is feeling?</span><br />
</p>
<p id="sn22p56c6p2">
<span class="m-text m-primary">Chayime, bhikkhave, vedanākāyā—</span><br />
<span class="m-text">There are these six classes of feeling:</span><br />
</p>
<p id="sn22p56c6p3">
<span class="m-text m-primary">cakkhusamphassajā vedanā, sotasamphassajā vedanā, ghānasamphassajā vedanā, jivhāsamphassajā vedanā, kāyasamphassajā vedanā, manosamphassajā vedanā.</span><br />
<span class="m-text">feeling born of contact through the eye, ear, nose, tongue, body, and mind.</span><br />
</p>
<p id="sn22p56c6p4">
<span class="m-text m-primary">Ayaṁ vuccati, bhikkhave, vedanā.</span><br />
<span class="m-text">This is called feeling.</span><br />
</p>
<p id="sn22p56c6p5">
<span class="m-text m-primary">Phassasamudayā vedanāsamudayo;</span><br />
<span class="m-text">Feeling originates from contact.</span><br />
</p>
<p id="sn22p56c6p6">
<span class="m-text m-primary">phassanirodhā vedanānirodho.</span><br />
<span class="m-text">When contact ceases, feeling ceases.</span><br />
</p>
<p id="sn22p56c6p7">
<span class="m-text m-primary">Ayameva ariyo aṭṭhaṅgiko maggo vedanānirodhagāminī paṭipadā, seyyathidaṁ—</span><br />
<span class="m-text">The practice that leads to the cessation of feelings is simply this noble eightfold path …</span><br />
</p>
<p id="sn22p56c6p8">
<span class="m-text m-primary">sammādiṭṭhi …pe… sammāsamādhi.</span><br />
</p>
<p id="sn22p56c7p1">
<span class="m-text m-primary">Ye hi keci, bhikkhave, samaṇā vā brāhmaṇā vā evaṁ vedanaṁ abhiññāya, evaṁ vedanāsamudayaṁ abhiññāya, evaṁ vedanānirodhaṁ abhiññāya, evaṁ vedanānirodhagāminiṁ paṭipadaṁ abhiññāya vedanāya nibbidāya virāgāya nirodhāya paṭipannā, te suppaṭipannā.</span><br />
</p>
<p id="sn22p56c7p2">
<span class="m-text m-primary">Ye suppaṭipannā, te imasmiṁ dhammavinaye gādhanti.</span><br />
</p>
<p id="sn22p56c8p1">
<span class="m-text m-primary">Ye ca kho keci, bhikkhave, samaṇā vā brāhmaṇā vā evaṁ vedanaṁ abhiññāya …pe… evaṁ vedanānirodhagāminiṁ paṭipadaṁ abhiññāya …pe…</span><br />
</p>
<p id="sn22p56c8p2">
<span class="m-text m-primary">vaṭṭaṁ tesaṁ natthi paññāpanāya.</span><br />
</p>
<p id="sn22p56c9p1">
<span class="m-text m-primary">Katamā ca, bhikkhave, saññā?</span><br />
<span class="m-text">And what is perception?</span><br />
</p>
<p id="sn22p56c9p2">
<span class="m-text m-primary">Chayime, bhikkhave, saññākāyā—</span><br />
<span class="m-text">There are these six classes of perception:</span><br />
</p>
<p id="sn22p56c9p3">
<span class="m-text m-primary">rūpasaññā, saddasaññā, gandhasaññā, rasasaññā, phoṭṭhabbasaññā, dhammasaññā.</span><br />
<span class="m-text">perceptions of sights, sounds, smells, tastes, touches, and thoughts.</span><br />
</p>
<p id="sn22p56c9p4">
<span class="m-text m-primary">Ayaṁ vuccati, bhikkhave, saññā.</span><br />
<span class="m-text">This is called perception.</span><br />
</p>
<p id="sn22p56c9p5">
<span class="m-text m-primary">Phassasamudayā saññāsamudayo;</span><br />
<span class="m-text">Perception originates from contact.</span><br />
</p>
<p id="sn22p56c9p6">
<span class="m-text m-primary">phassanirodhā saññānirodho.</span><br />
<span class="m-text">When contact ceases, perception ceases.</span><br />
</p>
<p id="sn22p56c9p7">
<span class="m-text m-primary">Ayameva ariyo aṭṭhaṅgiko maggo saññānirodhagāminī paṭipadā, seyyathidaṁ—</span><br />
<span class="m-text">The practice that leads to the cessation of perceptions is simply this noble eightfold path …</span><br />
</p>
<p id="sn22p56c9p8">
<span class="m-text m-primary">sammādiṭṭhi …pe… sammāsamādhi …pe…</span><br />
</p>
<p id="sn22p56c9p9">
<span class="m-text m-primary">vaṭṭaṁ tesaṁ natthi paññāpanāya.</span><br />
</p>
<p id="sn22p56c10p1">
<span class="m-text m-primary">Katame ca, bhikkhave, saṅkhārā?</span><br />
<span class="m-text">And what are choices?</span><br />
</p>
<p id="sn22p56c10p2">
<span class="m-text m-primary">Chayime, bhikkhave, cetanākāyā—</span><br />
<span class="m-text">There are these six classes of intention:</span><br />
</p>
<p id="sn22p56c10p3">
<span class="m-text m-primary">rūpasañcetanā, saddasañcetanā, gandhasañcetanā, rasasañcetanā, phoṭṭhabbasañcetanā, dhammasañcetanā.</span><br />
<span class="m-text">intention regarding sights, sounds, smells, tastes, touches, and thoughts.</span><br />
</p>
<p id="sn22p56c10p4">
<span class="m-text m-primary">Ime vuccanti, bhikkhave, saṅkhārā.</span><br />
<span class="m-text">These are called choices.</span><br />
</p>
<p id="sn22p56c10p5">
<span class="m-text m-primary">Phassasamudayā saṅkhārasamudayo;</span><br />
<span class="m-text">Choices originate from contact.</span><br />
</p>
<p id="sn22p56c10p6">
<span class="m-text m-primary">phassanirodhā saṅkhāranirodho.</span><br />
<span class="m-text">When contact ceases, choices cease.</span><br />
</p>
<p id="sn22p56c10p7">
<span class="m-text m-primary">Ayameva ariyo aṭṭhaṅgiko maggo saṅkhāranirodhagāminī paṭipadā, seyyathidaṁ—</span><br />
<span class="m-text">The practice that leads to the cessation of choices is simply this noble eightfold path …</span><br />
</p>
<p id="sn22p56c10p8">
<span class="m-text m-primary">sammādiṭṭhi …pe… sammāsamādhi.</span><br />
</p>
<p id="sn22p56c11p1">
<span class="m-text m-primary">Ye hi keci, bhikkhave, samaṇā vā brāhmaṇā vā evaṁ saṅkhāre abhiññāya, evaṁ saṅkhārasamudayaṁ abhiññāya, evaṁ saṅkhāranirodhaṁ abhiññāya, evaṁ saṅkhāranirodhagāminiṁ paṭipadaṁ abhiññāya saṅkhārānaṁ nibbidāya virāgāya nirodhāya paṭipannā, te suppaṭipannā.</span><br />
</p>
<p id="sn22p56c11p2">
<span class="m-text m-primary">Ye suppaṭipannā, te imasmiṁ dhammavinaye gādhanti.</span><br />
</p>
<p id="sn22p56c12p1">
<span class="m-text m-primary">Ye ca kho keci, bhikkhave, samaṇā vā brāhmaṇā vā evaṁ saṅkhāre abhiññāya, evaṁ saṅkhārasamudayaṁ abhiññāya, evaṁ saṅkhāranirodhaṁ abhiññāya, evaṁ saṅkhāranirodhagāminiṁ paṭipadaṁ abhiññāya saṅkhārānaṁ nibbidā virāgā nirodhā anupādā vimuttā, te suvimuttā.</span><br />
</p>
<p id="sn22p56c12p2">
<span class="m-text m-primary">Ye suvimuttā, te kevalino.</span><br />
</p>
<p id="sn22p56c12p3">
<span class="m-text m-primary">Ye kevalino vaṭṭaṁ tesaṁ natthi paññāpanāya.</span><br />
</p>
<p id="sn22p56c13p1">
<span class="m-text m-primary">Katamañca, bhikkhave, viññāṇaṁ?</span><br />
<span class="m-text">And what is consciousness?</span><br />
</p>
<p id="sn22p56c13p2">
<span class="m-text m-primary">Chayime, bhikkhave, viññāṇakāyā—</span><br />
<span class="m-text">There are these six classes of consciousness:</span><br />
</p>
<p id="sn22p56c13p3">
<span class="m-text m-primary">cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manoviññāṇaṁ.</span><br />
<span class="m-text">eye, ear, nose, tongue, body, and mind consciousness.</span><br />
</p>
<p id="sn22p56c13p4">
<span class="m-text m-primary">Idaṁ vuccati, bhikkhave, viññāṇaṁ.</span><br />
<span class="m-text">This is called consciousness.</span><br />
</p>
<p id="sn22p56c13p5">
<span class="m-text m-primary">Nāmarūpasamudayā viññāṇasamudayo;</span><br />
<span class="m-text">Consciousness originates from name and form.</span><br />
</p>
<p id="sn22p56c13p6">
<span class="m-text m-primary">nāmarūpanirodhā viññāṇanirodho.</span><br />
<span class="m-text">When name and form cease, consciousness ceases.</span><br />
</p>
<p id="sn22p56c13p7">
<span class="m-text m-primary">Ayameva ariyo aṭṭhaṅgiko maggo viññāṇanirodhagāminī paṭipadā, seyyathidaṁ—</span><br />
<span class="m-text">The practice that leads to the cessation of consciousness is simply this noble eightfold path, that is:</span><br />
</p>
<p id="sn22p56c13p8">
<span class="m-text m-primary">sammādiṭṭhi …pe… sammāsamādhi.</span><br />
<span class="m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="sn22p56c14p1">
<span class="m-text m-primary">Ye hi keci, bhikkhave, samaṇā vā brāhmaṇā vā evaṁ viññāṇaṁ abhiññāya, evaṁ viññāṇasamudayaṁ abhiññāya, evaṁ viññāṇanirodhaṁ abhiññāya, evaṁ viññāṇanirodhagāminiṁ paṭipadaṁ abhiññāya viññāṇassa nibbidāya virāgāya nirodhāya paṭipannā, te suppaṭipannā.</span><br />
<span class="m-text">Whatever ascetics and brahmins have directly known consciousness in this way—and its origin, its cessation, and the practice that leads to its cessation—and are practicing for disillusionment, dispassion, and cessation regarding consciousness: they are practicing well.</span><br />
</p>
<p id="sn22p56c14p2">
<span class="m-text m-primary">Ye suppaṭipannā, te imasmiṁ dhammavinaye gādhanti.</span><br />
<span class="m-text">Those who practice well have a firm footing in this teaching and training.</span><br />
</p>
<p id="sn22p56c15p1">
<span class="m-text m-primary">Ye ca kho keci, bhikkhave, samaṇā vā brāhmaṇā vā evaṁ viññāṇaṁ abhiññāya, evaṁ viññāṇasamudayaṁ abhiññāya, evaṁ viññāṇanirodhaṁ abhiññāya, evaṁ viññāṇanirodhagāminiṁ paṭipadaṁ abhiññāya viññāṇassa nibbidā virāgā nirodhā anupādā vimuttā, te suvimuttā.</span><br />
<span class="m-text">Those ascetics and brahmins who have directly known consciousness in this way—and its origin, its cessation, and the practice that leads to its cessation—and due to disillusionment, dispassion, and cessation regarding consciousness, are freed by not grasping: they are well freed.</span><br />
</p>
<p id="sn22p56c15p2">
<span class="m-text m-primary">Ye suvimuttā, te kevalino.</span><br />
<span class="m-text">Those who are well freed are consummate ones.</span><br />
</p>
<p id="sn22p56c15p3">
<span class="m-text m-primary">Ye kevalino vaṭṭaṁ tesaṁ natthi paññāpanāyā”ti.</span><br />
<span class="m-text">For consummate ones, there is no cycle of rebirths to be found.”</span><br />
</p>
<p id="sn22p56c15p4">
<span class="m-text m-primary">Catutthaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>