<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv15 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy00ip00dz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy00ip00dz.html" />
  <meta property="og:description" content="Mahāpaṇṇāsaka Pannarasamavagga Kammūpacayakathā Aññaṁ kammaṁ añño kammūpacayoti? Āmantā. Añño phasso, añño phassūpacayo; aññā vedanā, añño vedanūpacayo; aññā saññā, añño saññūpacayo; aññā cetanā, añño cetanūpacayo; aññaṁ cittaṁ, añño cittūpacayo; aññā saddhā, añño saddhūpacayo; aññaṁ vīriyaṁ, añño vīriyūpacayo; aññā sati, añño satūpacayo; añño samādhi, añño samādhūpacayo; aññā paññā, añño paññūpacayo; añño …" />
  <meta name="twitter:description" content="Mahāpaṇṇāsaka Pannarasamavagga Kammūpacayakathā Aññaṁ kammaṁ añño kammūpacayoti? Āmantā. Añño phasso, añño phassūpacayo; aññā vedanā, añño vedanūpacayo; aññā saññā, añño saññūpacayo; aññā cetanā, añño cetanūpacayo; aññaṁ cittaṁ, añño cittūpacayo; aññā saddhā, añño saddhūpacayo; aññaṁ vīriyaṁ, añño vīriyūpacayo; aññā sati, añño satūpacayo; añño samādhi, añño samādhūpacayo; aññā paññā, añño paññūpacayo; añño …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv15-index.html">kv15</a> &raquo;
          </span>
          Kathāvatthu
        </h1>
<!-- content -->
<p id="kv15p11c0p2">
<span class="m-text m-primary">Mahāpaṇṇāsaka</span><br />
</p>
<p id="kv15p11c0p3">
<span class="m-text m-primary">Pannarasamavagga</span><br />
</p>
<p id="kv15p11c0p4">
<span class="m-text m-primary">Kammūpacayakathā</span><br />
</p>
<p id="kv15p11c1p1">
<span class="m-text m-primary">Aññaṁ kammaṁ añño kammūpacayoti?</span><br />
</p>
<p id="kv15p11c1p2">
<span class="m-text m-primary">Āmantā.</span><br />
</p>
<p id="kv15p11c1p3">
<span class="m-text m-primary">Añño phasso, añño phassūpacayo;</span><br />
</p>
<p id="kv15p11c1p4">
<span class="m-text m-primary">aññā vedanā, añño vedanūpacayo;</span><br />
</p>
<p id="kv15p11c1p5">
<span class="m-text m-primary">aññā saññā, añño saññūpacayo;</span><br />
</p>
<p id="kv15p11c1p6">
<span class="m-text m-primary">aññā cetanā, añño cetanūpacayo;</span><br />
</p>
<p id="kv15p11c1p7">
<span class="m-text m-primary">aññaṁ cittaṁ, añño cittūpacayo;</span><br />
</p>
<p id="kv15p11c1p8">
<span class="m-text m-primary">aññā saddhā, añño saddhūpacayo;</span><br />
</p>
<p id="kv15p11c1p9">
<span class="m-text m-primary">aññaṁ vīriyaṁ, añño vīriyūpacayo;</span><br />
</p>
<p id="kv15p11c1p10">
<span class="m-text m-primary">aññā sati, añño satūpacayo;</span><br />
</p>
<p id="kv15p11c1p11">
<span class="m-text m-primary">añño samādhi, añño samādhūpacayo;</span><br />
</p>
<p id="kv15p11c1p12">
<span class="m-text m-primary">aññā paññā, añño paññūpacayo;</span><br />
</p>
<p id="kv15p11c1p13">
<span class="m-text m-primary">añño rāgo, añño rāgūpacayo …pe…</span><br />
</p>
<p id="kv15p11c1p14">
<span class="m-text m-primary">aññaṁ anottappaṁ, añño anottappūpacayoti?</span><br />
</p>
<p id="kv15p11c1p15">
<span class="m-text m-primary">Na hevaṁ vattabbe …pe….</span><br />
</p>
<p id="kv15p11c2p1">
<span class="m-text m-primary">Aññaṁ kammaṁ, añño kammūpacayoti?</span><br />
</p>
<p id="kv15p11c2p2">
<span class="m-text m-primary">Āmantā.</span><br />
</p>
<p id="kv15p11c2p3">
<span class="m-text m-primary">Kammūpacayo kammena sahajātoti?</span><br />
</p>
<p id="kv15p11c2p4">
<span class="m-text m-primary">Na hevaṁ vattabbe …pe….</span><br />
</p>
<p id="kv15p11c3p1">
<span class="m-text m-primary">Kammūpacayo kammena sahajātoti?</span><br />
</p>
<p id="kv15p11c3p2">
<span class="m-text m-primary">Āmantā.</span><br />
</p>
<p id="kv15p11c3p3">
<span class="m-text m-primary">Kusalena kammena sahajāto kammūpacayo kusaloti, na hevaṁ vattabbe …pe….</span><br />
</p>
<p id="kv15p11c4p1">
<span class="m-text m-primary">Kusalena kammena sahajāto kammūpacayo kusaloti?</span><br />
</p>
<p id="kv15p11c4p2">
<span class="m-text m-primary">Āmantā.</span><br />
</p>
<p id="kv15p11c4p3">
<span class="m-text m-primary">Sukhāya vedanāya sampayuttena kammena sahajāto kammūpacayo sukhāya vedanāya sampayuttoti?</span><br />
</p>
<p id="kv15p11c4p4">
<span class="m-text m-primary">Na hevaṁ vattabbe …pe…</span><br />
</p>
<p id="kv15p11c4p5">
<span class="m-text m-primary">dukkhāya vedanāya …pe…</span><br />
</p>
<p id="kv15p11c4p6">
<span class="m-text m-primary">adukkhamasukhāya vedanāya sampayuttena kammena sahajāto kammūpacayo adukkhamasukhāya vedanāya sampayuttoti?</span><br />
</p>
<p id="kv15p11c4p7">
<span class="m-text m-primary">Na hevaṁ vattabbe …pe….</span><br />
</p>
<p id="kv15p11c5p1">
<span class="m-text m-primary">Kammūpacayo kammena sahajātoti?</span><br />
</p>
<p id="kv15p11c5p2">
<span class="m-text m-primary">Āmantā.</span><br />
</p>
<p id="kv15p11c5p3">
<span class="m-text m-primary">Akusalena kammena sahajāto kammūpacayo akusaloti?</span><br />
</p>
<p id="kv15p11c5p4">
<span class="m-text m-primary">Na hevaṁ vattabbe …pe…</span><br />
</p>
<p id="kv15p11c6p1">
<span class="m-text m-primary">Akusalena kammena sahajāto kammūpacayo akusaloti?</span><br />
</p>
<p id="kv15p11c6p2">
<span class="m-text m-primary">Āmantā.</span><br />
</p>
<p id="kv15p11c6p3">
<span class="m-text m-primary">Sukhāya vedanāya sampayuttena kammena sahajāto kammūpacayo sukhāya vedanāya sampayuttoti?</span><br />
</p>
<p id="kv15p11c6p4">
<span class="m-text m-primary">Na hevaṁ vattabbe …pe…</span><br />
</p>
<p id="kv15p11c6p5">
<span class="m-text m-primary">dukkhāya vedanāya …pe…</span><br />
</p>
<p id="kv15p11c6p6">
<span class="m-text m-primary">adukkhamasukhāya vedanāya sampayuttena kammena sahajāto kammūpacayo adukkhamasukhāya vedanāya sampayuttoti?</span><br />
</p>
<p id="kv15p11c6p7">
<span class="m-text m-primary">Na hevaṁ vattabbe …pe….</span><br />
</p>
<p id="kv15p11c7p1">
<span class="m-text m-primary">Kammaṁ cittena sahajātaṁ, kammaṁ sārammaṇanti?</span><br />
</p>
<p id="kv15p11c7p2">
<span class="m-text m-primary">Āmantā.</span><br />
</p>
<p id="kv15p11c7p3">
<span class="m-text m-primary">Kammūpacayo cittena sahajāto, kammūpacayo sārammaṇoti?</span><br />
</p>
<p id="kv15p11c7p4">
<span class="m-text m-primary">Na hevaṁ vattabbe …pe…</span><br />
</p>
<p id="kv15p11c7p5">
<span class="m-text m-primary">kammūpacayo cittena sahajāto, kammūpacayo anārammaṇoti?</span><br />
</p>
<p id="kv15p11c7p6">
<span class="m-text m-primary">Āmantā.</span><br />
</p>
<p id="kv15p11c7p7">
<span class="m-text m-primary">Kammaṁ cittena sahajātaṁ, kammaṁ anārammaṇanti?</span><br />
</p>
<p id="kv15p11c7p8">
<span class="m-text m-primary">Na hevaṁ vattabbe …pe….</span><br />
</p>
<p id="kv15p11c8p1">
<span class="m-text m-primary">Kammaṁ cittena sahajātaṁ, cittaṁ bhijjamānaṁ kammaṁ bhijjatīti?</span><br />
</p>
<p id="kv15p11c8p2">
<span class="m-text m-primary">Āmantā.</span><br />
</p>
<p id="kv15p11c8p3">
<span class="m-text m-primary">Kammūpacayo cittena sahajāto, cittaṁ bhijjamānaṁ kammūpacayo bhijjatīti?</span><br />
</p>
<p id="kv15p11c8p4">
<span class="m-text m-primary">Na hevaṁ vattabbe …pe….</span><br />
</p>
<p id="kv15p11c9p1">
<span class="m-text m-primary">Kammūpacayo cittena sahajāto, cittaṁ bhijjamānaṁ kammūpacayo na bhijjatīti?</span><br />
</p>
<p id="kv15p11c9p2">
<span class="m-text m-primary">Āmantā.</span><br />
</p>
<p id="kv15p11c9p3">
<span class="m-text m-primary">Kammaṁ cittena sahajātaṁ, cittaṁ bhijjamānaṁ kammaṁ na bhijjatīti?</span><br />
</p>
<p id="kv15p11c9p4">
<span class="m-text m-primary">Na hevaṁ vattabbe …pe….</span><br />
</p>
<p id="kv15p11c10p1">
<span class="m-text m-primary">Kammamhi kammūpacayoti?</span><br />
</p>
<p id="kv15p11c10p2">
<span class="m-text m-primary">Āmantā.</span><br />
</p>
<p id="kv15p11c10p3">
<span class="m-text m-primary">Taññeva kammaṁ so kammūpacayoti?</span><br />
</p>
<p id="kv15p11c10p4">
<span class="m-text m-primary">Na hevaṁ vattabbe …pe….</span><br />
</p>
<p id="kv15p11c11p1">
<span class="m-text m-primary">Kammamhi kammūpacayo, kammūpacayato vipāko nibbattatīti?</span><br />
</p>
<p id="kv15p11c11p2">
<span class="m-text m-primary">Āmantā.</span><br />
</p>
<p id="kv15p11c11p3">
<span class="m-text m-primary">Taññeva kammaṁ, so kammūpacayo, so kammavipākoti?</span><br />
</p>
<p id="kv15p11c11p4">
<span class="m-text m-primary">Na hevaṁ vattabbe …pe….</span><br />
</p>
<p id="kv15p11c12p1">
<span class="m-text m-primary">Kammamhi kammūpacayo, kammūpacayato vipāko nibbattati, vipāko sārammaṇoti?</span><br />
</p>
<p id="kv15p11c12p2">
<span class="m-text m-primary">Āmantā.</span><br />
</p>
<p id="kv15p11c12p3">
<span class="m-text m-primary">Kammūpacayo sārammaṇoti?</span><br />
</p>
<p id="kv15p11c12p4">
<span class="m-text m-primary">Na hevaṁ vattabbe …pe…</span><br />
</p>
<p id="kv15p11c12p5">
<span class="m-text m-primary">kammūpacayo anārammaṇoti?</span><br />
</p>
<p id="kv15p11c12p6">
<span class="m-text m-primary">Āmantā.</span><br />
</p>
<p id="kv15p11c12p7">
<span class="m-text m-primary">Vipāko anārammaṇoti?</span><br />
</p>
<p id="kv15p11c12p8">
<span class="m-text m-primary">Na hevaṁ vattabbe …pe….</span><br />
</p>
<p id="kv15p11c13p1">
<span class="m-text m-primary">Aññaṁ kammaṁ añño kammūpacayoti?</span><br />
</p>
<p id="kv15p11c13p2">
<span class="m-text m-primary">Āmantā.</span><br />
</p>
<p id="kv15p11c13p3">
<span class="m-text m-primary">Nanu vuttaṁ bhagavatā—</span><br />
</p>
<p id="kv15p11c13p4">
<span class="m-text m-primary">“idha, puṇṇa, ekacco sabyābajjhampi abyābajjhampi kāyasaṅkhāraṁ abhisaṅkharoti, sabyābajjhampi abyābajjhampi vacīsaṅkhāraṁ …pe…</span><br />
</p>
<p id="kv15p11c13p5">
<span class="m-text m-primary">manosaṅkhāraṁ abhisaṅkharoti, so sabyābajjhampi abyābajjhampi kāyasaṅkhāraṁ abhisaṅkharitvā, sabyābajjhampi abyābajjhampi vacīsaṅkhāraṁ …pe…</span><br />
</p>
<p id="kv15p11c13p6">
<span class="m-text m-primary">manosaṅkhāraṁ abhisaṅkharitvā sabyābajjhampi abyābajjhampi lokaṁ upapajjati.</span><br />
</p>
<p id="kv15p11c13p7">
<span class="m-text m-primary">Tamenaṁ sabyābajjhampi abyābajjhampi lokaṁ upapannaṁ samānaṁ sabyābajjhāpi abyābajjhāpi phassā phusanti.</span><br />
</p>
<p id="kv15p11c13p8">
<span class="m-text m-primary">So sabyābajjhehipi abyābajjhehipi phassehi phuṭṭho samāno sabyābajjhampi abyābajjhampi vedanaṁ vedeti vokiṇṇasukhadukkhaṁ, seyyathāpi manussā ekacce ca devā ekacce ca vinipātikā.</span><br />
</p>
<p id="kv15p11c13p9">
<span class="m-text m-primary">Iti kho, puṇṇa, bhūtā bhūtassa upapatti hoti, yaṁ karoti tena upapajjati, upapannametaṁ phassā phusanti.</span><br />
</p>
<p id="kv15p11c13p10">
<span class="m-text m-primary">Evampāhaṁ, puṇṇa, ‘kammadāyādā sattā’ti vadāmī”ti.</span><br />
</p>
<p id="kv15p11c13p11">
<span class="m-text m-primary">Attheva suttantoti?</span><br />
</p>
<p id="kv15p11c13p12">
<span class="m-text m-primary">Āmantā.</span><br />
</p>
<p id="kv15p11c13p13">
<span class="m-text m-primary">Tena hi na vattabbaṁ—</span><br />
</p>
<p id="kv15p11c13p14">
<span class="m-text m-primary">“aññaṁ kammaṁ, añño kammūpacayo”ti.</span><br />
</p>
<p id="kv15p11c13p15">
<span class="m-text m-primary">Kammūpacayakathā niṭṭhitā.</span><br />
</p>
<p id="kv15p11c13p16">
<span class="m-text m-primary">Pannarasamo vaggo.</span><br />
</p>
<p id="kv15p11c13p17">
<span class="m-text m-primary">Tassuddānaṁ</span><br />
</p>
<p id="kv15p11c14p1">
<span class="m-text m-primary">Paccayatā vavatthitā,</span><br />
</p>
<p id="kv15p11c14p2">
<span class="m-text m-primary">paṭiccasamuppādo,</span><br />
</p>
<p id="kv15p11c14p3">
<span class="m-text m-primary">addhā,</span><br />
</p>
<p id="kv15p11c14p4">
<span class="m-text m-primary">khaṇo layo muhuttaṁ,</span><br />
</p>
<p id="kv15p11c14p5">
<span class="m-text m-primary">cattāro āsavā anāsavā,</span><br />
</p>
<p id="kv15p11c14p6">
<span class="m-text m-primary">lokuttarānaṁ dhammānaṁ jarāmaraṇaṁ lokuttarā,</span><br />
</p>
<p id="kv15p11c14p7">
<span class="m-text m-primary">saññāvedayitanirodhasamāpatti lokuttarā,</span><br />
</p>
<p id="kv15p11c14p8">
<span class="m-text m-primary">saññāvedayitanirodhasamāpatti lokiyā,</span><br />
</p>
<p id="kv15p11c14p9">
<span class="m-text m-primary">saññāvedayitanirodhaṁ samāpanno kālaṁ kareyya,</span><br />
</p>
<p id="kv15p11c14p10">
<span class="m-text m-primary">sveva maggo asaññasattupapattiyā,</span><br />
</p>
<p id="kv15p11c14p11">
<span class="m-text m-primary">aññaṁ kammaṁ añño kammūpacayoti.</span><br />
</p>
<p id="kv15p11c14p12">
<span class="m-text m-primary">Tatiyo paṇṇāsako.</span><br />
</p>
<p id="kv15p11c14p13">
<span class="m-text m-primary">Tassuddānaṁ</span><br />
</p>
<p id="kv15p11c15p1">
<span class="m-text m-primary">Anusayā,</span><br />
</p>
<p id="kv15p11c15p2">
<span class="m-text m-primary">saṁvaro,</span><br />
</p>
<p id="kv15p11c15p3">
<span class="m-text m-primary">kappo,</span><br />
</p>
<p id="kv15p11c15p4">
<span class="m-text m-primary">mūlañca vavatthitāti.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>