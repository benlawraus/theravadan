<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0i4z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0i4z.html" />
  <meta property="og:description" content="Aṭṭhakanipāta Kaccānivagga 8. Ādittajātaka “Ādittasmiṁ agārasmiṁ, yaṁ nīharati bhājanaṁ; Taṁ tassa hoti atthāya, no ca yaṁ tattha ḍayhati. Evamādīpito loko, jarāya maraṇena ca; Nīharetheva dānena, dinnaṁ hoti sunīhataṁ”. “Yo dhammaladdhassa dadāti dānaṁ, Uṭṭhānaviriyādhigatassa jantu; Atikkamma so vetaraṇiṁ yamassa, Dibbāni ṭhānāni upeti macco. Dānañca yuddhañca samānamāhu, Appāpi …" />
  <meta name="twitter:description" content="Aṭṭhakanipāta Kaccānivagga 8. Ādittajātaka “Ādittasmiṁ agārasmiṁ, yaṁ nīharati bhājanaṁ; Taṁ tassa hoti atthāya, no ca yaṁ tattha ḍayhati. Evamādīpito loko, jarāya maraṇena ca; Nīharetheva dānena, dinnaṁ hoti sunīhataṁ”. “Yo dhammaladdhassa dadāti dānaṁ, Uṭṭhānaviriyādhigatassa jantu; Atikkamma so vetaraṇiṁ yamassa, Dibbāni ṭhānāni upeti macco. Dānañca yuddhañca samānamāhu, Appāpi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="atthakanipata">
<h2><a href="#atthakanipata">Aṭṭhakanipāta</a></h2>
<section id="kaccanivagga">
<h3><a href="#kaccanivagga">Kaccānivagga</a></h3>
<section id="adittajataka">
<h4><a href="#adittajataka">8. Ādittajātaka</a></h4>
<p id="ja424c1p1">
<span class="m-text m-primary">“Ādittasmiṁ agārasmiṁ,</span><br />
</p>
<p id="ja424c1p2">
<span class="m-text m-primary">yaṁ nīharati bhājanaṁ;</span><br />
</p>
<p id="ja424c1p3">
<span class="m-text m-primary">Taṁ tassa hoti atthāya,</span><br />
</p>
<p id="ja424c1p4">
<span class="m-text m-primary">no ca yaṁ tattha ḍayhati.</span><br />
</p>
<p id="ja424c2p1">
<span class="m-text m-primary">Evamādīpito loko,</span><br />
</p>
<p id="ja424c2p2">
<span class="m-text m-primary">jarāya maraṇena ca;</span><br />
</p>
<p id="ja424c2p3">
<span class="m-text m-primary">Nīharetheva dānena,</span><br />
</p>
<p id="ja424c2p4">
<span class="m-text m-primary">dinnaṁ hoti sunīhataṁ”.</span><br />
</p>
<p id="ja424c3p1">
<span class="m-text m-primary">“Yo dhammaladdhassa dadāti dānaṁ,</span><br />
</p>
<p id="ja424c3p2">
<span class="m-text m-primary">Uṭṭhānaviriyādhigatassa jantu;</span><br />
</p>
<p id="ja424c3p3">
<span class="m-text m-primary">Atikkamma so vetaraṇiṁ yamassa,</span><br />
</p>
<p id="ja424c3p4">
<span class="m-text m-primary">Dibbāni ṭhānāni upeti macco.</span><br />
</p>
<p id="ja424c4p1">
<span class="m-text m-primary">Dānañca yuddhañca samānamāhu,</span><br />
</p>
<p id="ja424c4p2">
<span class="m-text m-primary">Appāpi santā bahuke jinanti;</span><br />
</p>
<p id="ja424c4p3">
<span class="m-text m-primary">Appampi ce saddahāno dadāti,</span><br />
</p>
<p id="ja424c4p4">
<span class="m-text m-primary">Teneva so hoti sukhī parattha.</span><br />
</p>
<p id="ja424c5p1">
<span class="m-text m-primary">Viceyya dānaṁ sugatappasatthaṁ,</span><br />
</p>
<p id="ja424c5p2">
<span class="m-text m-primary">Ye dakkhiṇeyyā idha jīvaloke;</span><br />
</p>
<p id="ja424c5p3">
<span class="m-text m-primary">Etesu dinnāni mahapphalāni,</span><br />
</p>
<p id="ja424c5p4">
<span class="m-text m-primary">Bījāni vuttāni yathā sukhette.</span><br />
</p>
<p id="ja424c6p1">
<span class="m-text m-primary">Yo pāṇabhūtāni aheṭhayaṁ caraṁ,</span><br />
</p>
<p id="ja424c6p2">
<span class="m-text m-primary">Parūpavādā na karoti pāpaṁ;</span><br />
</p>
<p id="ja424c6p3">
<span class="m-text m-primary">Bhīruṁ pasaṁsanti na tattha sūraṁ,</span><br />
</p>
<p id="ja424c6p4">
<span class="m-text m-primary">Bhayā hi santo na karonti pāpaṁ.</span><br />
</p>
<p id="ja424c7p1">
<span class="m-text m-primary">Hīnena brahmacariyena,</span><br />
</p>
<p id="ja424c7p2">
<span class="m-text m-primary">khattiye upapajjati;</span><br />
</p>
<p id="ja424c7p3">
<span class="m-text m-primary">Majjhimena ca devattaṁ,</span><br />
</p>
<p id="ja424c7p4">
<span class="m-text m-primary">uttamena visujjhati.</span><br />
</p>
<p id="ja424c8p1">
<span class="m-text m-primary">Addhā hi dānaṁ bahudhā pasatthaṁ,</span><br />
</p>
<p id="ja424c8p2">
<span class="m-text m-primary">Dānā ca kho dhammapadaṁva seyyo;</span><br />
</p>
<p id="ja424c8p3">
<span class="m-text m-primary">Pubbeva hi pubbatareva santo,</span><br />
</p>
<p id="ja424c8p4">
<span class="m-text m-primary">Nibbānamevajjhagamuṁ sapaññā”ti.</span><br />
</p>
<p id="ja424c9p1">
<span class="m-text m-primary">Ādittajātakaṁ aṭṭhamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>