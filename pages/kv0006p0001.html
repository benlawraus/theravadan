<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv6 &raquo; Kathāvatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/kv0006p0001.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/abhidhamma-index.html">abhidhamma</a> &raquo;
            <a href="../pages/abhidhamma-kv-index.html">kv</a> &raquo;
            <a href="../pages/abhidhamma-kv-kv6-index.html">kv6</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/kv0005p0010.html">Previous</a></div>
<div class="m-col-t-6 m-text-right">
<a href="../pages/kv0006p0002.html">Next</a></div>
</div>
<p id="kv6p1c0p2">
<span class="pali m-text">Niyāmapaṇṇāsaka</span><br />
</p>
<p id="kv6p1c0p3">
<span class="pali m-text">Chaṭṭhavagga</span><br />
</p>
<section id="niyamakatha">
<span id="kv6p1c0p4"></span><h2><span class="pali m-text">Niyāmakathā</span></h2>
<p id="kv6p1c1p1">
<span class="pali m-text">Niyāmo asaṅkhatoti?</span><br />
</p>
<p id="kv6p1c1p2">
<span class="pali m-text">Āmantā.</span><br />
</p>
<p id="kv6p1c1p3">
<span class="pali m-text">Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti?</span><br />
</p>
<p id="kv6p1c1p4">
<span class="pali m-text">Na hevaṁ vattabbe …pe….</span><br />
</p>
<p id="kv6p1c2p1">
<span class="pali m-text">Niyāmo asaṅkhato, nibbānaṁ asaṅkhatanti?</span><br />
</p>
<p id="kv6p1c2p2">
<span class="pali m-text">Āmantā.</span><br />
</p>
<p id="kv6p1c2p3">
<span class="pali m-text">Dve asaṅkhatānīti?</span><br />
</p>
<p id="kv6p1c2p4">
<span class="pali m-text">Na hevaṁ vattabbe …pe….</span><br />
</p>
<p id="kv6p1c3p1">
<span class="pali m-text">Dve asaṅkhatānīti?</span><br />
</p>
<p id="kv6p1c3p2">
<span class="pali m-text">Āmantā.</span><br />
</p>
<p id="kv6p1c3p3">
<span class="pali m-text">Dve tāṇāni dve leṇāni dve saraṇāni dve parāyanāni dve accutāni dve amatāni dve nibbānānīti?</span><br />
</p>
<p id="kv6p1c3p4">
<span class="pali m-text">Na hevaṁ vattabbe …pe….</span><br />
</p>
<p id="kv6p1c4p1">
<span class="pali m-text">Dve nibbānānīti?</span><br />
</p>
<p id="kv6p1c4p2">
<span class="pali m-text">Āmantā.</span><br />
</p>
<p id="kv6p1c4p3">
<span class="pali m-text">Atthi dvinnaṁ nibbānānaṁ uccanīcatā hīnapaṇītatā ukkaṁsāvakaṁso sīmā vā bhedo vā rāji vā antarikā vāti?</span><br />
</p>
<p id="kv6p1c4p4">
<span class="pali m-text">Na hevaṁ vattabbe …pe….</span><br />
</p>
<p id="kv6p1c5p1">
<span class="pali m-text">Niyāmo asaṅkhatoti?</span><br />
</p>
<p id="kv6p1c5p2">
<span class="pali m-text">Āmantā.</span><br />
</p>
<p id="kv6p1c5p3">
<span class="pali m-text">Atthi keci niyāmaṁ okkamanti paṭilabhanti uppādenti samuppādenti uṭṭhāpenti samuṭṭhāpenti nibbattenti abhinibbattenti janenti sañjanentīti?</span><br />
</p>
<p id="kv6p1c5p4">
<span class="pali m-text">Āmantā.</span><br />
</p>
<p id="kv6p1c5p5">
<span class="pali m-text">Atthi keci asaṅkhataṁ okkamanti paṭilabhanti uppādenti samuppādenti uṭṭhāpenti samuṭṭhāpenti nibbattenti abhinibbattenti janenti sañjanentīti?</span><br />
</p>
<p id="kv6p1c5p6">
<span class="pali m-text">Na hevaṁ vattabbe …pe….</span><br />
</p>
<p id="kv6p1c6p1">
<span class="pali m-text">Niyāmo asaṅkhatoti?</span><br />
</p>
<p id="kv6p1c6p2">
<span class="pali m-text">Āmantā.</span><br />
</p>
<p id="kv6p1c6p3">
<span class="pali m-text">Maggo asaṅkhatoti?</span><br />
</p>
<p id="kv6p1c6p4">
<span class="pali m-text">Na hevaṁ vattabbe …pe….</span><br />
</p>
<p id="kv6p1c7p1">
<span class="pali m-text">Maggo saṅkhatoti?</span><br />
</p>
<p id="kv6p1c7p2">
<span class="pali m-text">Āmantā.</span><br />
</p>
<p id="kv6p1c7p3">
<span class="pali m-text">Niyāmo saṅkhatoti?</span><br />
</p>
<p id="kv6p1c7p4">
<span class="pali m-text">Na hevaṁ vattabbe …pe….</span><br />
</p>
<p id="kv6p1c8p1">
<span class="pali m-text">Sotāpattiniyāmo asaṅkhatoti?</span><br />
</p>
<p id="kv6p1c8p2">
<span class="pali m-text">Āmantā.</span><br />
</p>
<p id="kv6p1c8p3">
<span class="pali m-text">Sotāpattimaggo asaṅkhatoti?</span><br />
</p>
<p id="kv6p1c8p4">
<span class="pali m-text">Na hevaṁ vattabbe …pe….</span><br />
</p>
<p id="kv6p1c9p1">
<span class="pali m-text">Sotāpattimaggo saṅkhatoti?</span><br />
</p>
<p id="kv6p1c9p2">
<span class="pali m-text">Āmantā.</span><br />
</p>
<p id="kv6p1c9p3">
<span class="pali m-text">Sotāpattiniyāmo saṅkhatoti?</span><br />
</p>
<p id="kv6p1c9p4">
<span class="pali m-text">Na hevaṁ vattabbe …pe….</span><br />
</p>
<p id="kv6p1c10p1">
<span class="pali m-text">Sakadāgāminiyāmo …pe…</span><br />
</p>
<p id="kv6p1c10p2">
<span class="pali m-text">anāgāminiyāmo …pe…</span><br />
</p>
<p id="kv6p1c10p3">
<span class="pali m-text">arahattaniyāmo asaṅkhatoti?</span><br />
</p>
<p id="kv6p1c10p4">
<span class="pali m-text">Āmantā.</span><br />
</p>
<p id="kv6p1c10p5">
<span class="pali m-text">Arahattamaggo asaṅkhatoti?</span><br />
</p>
<p id="kv6p1c10p6">
<span class="pali m-text">Na hevaṁ vattabbe …pe…</span><br />
</p>
<p id="kv6p1c10p7">
<span class="pali m-text">arahattamaggo saṅkhatoti?</span><br />
</p>
<p id="kv6p1c10p8">
<span class="pali m-text">Āmantā.</span><br />
</p>
<p id="kv6p1c10p9">
<span class="pali m-text">Arahattaniyāmo saṅkhatoti?</span><br />
</p>
<p id="kv6p1c10p10">
<span class="pali m-text">Na hevaṁ vattabbe …pe….</span><br />
</p>
<p id="kv6p1c11p1">
<span class="pali m-text">Sotāpattiniyāmo asaṅkhato …pe…</span><br />
</p>
<p id="kv6p1c11p2">
<span class="pali m-text">arahattaniyāmo asaṅkhato, nibbānaṁ asaṅkhatanti?</span><br />
</p>
<p id="kv6p1c11p3">
<span class="pali m-text">Āmantā.</span><br />
</p>
<p id="kv6p1c11p4">
<span class="pali m-text">Pañca asaṅkhatānīti?</span><br />
</p>
<p id="kv6p1c11p5">
<span class="pali m-text">Na hevaṁ vattabbe …pe…</span><br />
</p>
<p id="kv6p1c11p6">
<span class="pali m-text">pañca asaṅkhatānīti?</span><br />
</p>
<p id="kv6p1c11p7">
<span class="pali m-text">Āmantā.</span><br />
</p>
<p id="kv6p1c11p8">
<span class="pali m-text">Pañca tāṇāni …pe…</span><br />
</p>
<p id="kv6p1c11p9">
<span class="pali m-text">antarikā vāti?</span><br />
</p>
<p id="kv6p1c11p10">
<span class="pali m-text">Na hevaṁ vattabbe …pe….</span><br />
</p>
<p id="kv6p1c12p1">
<span class="pali m-text">Niyāmo asaṅkhatoti?</span><br />
</p>
<p id="kv6p1c12p2">
<span class="pali m-text">Āmantā.</span><br />
</p>
<p id="kv6p1c12p3">
<span class="pali m-text">Micchattaniyāmo asaṅkhatoti?</span><br />
</p>
<p id="kv6p1c12p4">
<span class="pali m-text">Na hevaṁ vattabbe …pe…</span><br />
</p>
<p id="kv6p1c12p5">
<span class="pali m-text">micchattaniyāmo saṅkhatoti?</span><br />
</p>
<p id="kv6p1c12p6">
<span class="pali m-text">Āmantā.</span><br />
</p>
<p id="kv6p1c12p7">
<span class="pali m-text">Sammattaniyāmo saṅkhatoti?</span><br />
</p>
<p id="kv6p1c12p8">
<span class="pali m-text">Na hevaṁ vattabbe …pe….</span><br />
</p>
<p id="kv6p1c13p1">
<span class="pali m-text">Na vattabbaṁ—</span><br />
</p>
<p id="kv6p1c13p2">
<span class="pali m-text">“niyāmo asaṅkhato”ti?</span><br />
</p>
<p id="kv6p1c13p3">
<span class="pali m-text">Āmantā.</span><br />
</p>
<p id="kv6p1c13p4">
<span class="pali m-text">Niyāme uppajja niruddhe aniyato hotīti?</span><br />
</p>
<p id="kv6p1c13p5">
<span class="pali m-text">Na hevaṁ vattabbe …pe….</span><br />
</p>
<p id="kv6p1c13p6">
<span class="pali m-text">Tena hi niyāmo asaṅkhatoti.</span><br />
</p>
<p id="kv6p1c13p7">
<span class="pali m-text">Micchattaniyāme uppajja niruddhe aniyato hotīti?</span><br />
</p>
<p id="kv6p1c13p8">
<span class="pali m-text">Na hevaṁ vattabbe …pe…</span><br />
</p>
<p id="kv6p1c13p9">
<span class="pali m-text">tena hi micchattaniyāmo asaṅkhatoti.</span><br />
</p>
<p id="kv6p1c13p10">
<span class="pali m-text">Niyāmakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="../pages/kv0005p0010.html">Previous</a></div>
<div class="m-col-t-6 m-text-right">
<a href="../pages/kv0006p0002.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>