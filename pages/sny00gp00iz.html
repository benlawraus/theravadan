<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn14 &raquo; Saṁyutta Nikāya 14 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sny00gp00iz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 14" />
  <meta name="twitter:title" content="Saṁyutta Nikāya 14" />
  <meta property="og:url" content="https://theravadan.org/pages/sny00gp00iz.html" />
  <meta property="og:description" content="Linked Discourses 14 2. Dutiyavagga Chapter Two 15. Caṅkamasutta 15. Walking Together Ekaṁ samayaṁ bhagavā rājagahe viharati gijjhakūṭe pabbate. At one time the Buddha was staying near Rājagaha, on the Vulture’s Peak Mountain. Tena kho pana samayena āyasmā sāriputto sambahulehi bhikkhūhi saddhiṁ bhagavato avidūre caṅkamati; Now …" />
  <meta name="twitter:description" content="Linked Discourses 14 2. Dutiyavagga Chapter Two 15. Caṅkamasutta 15. Walking Together Ekaṁ samayaṁ bhagavā rājagahe viharati gijjhakūṭe pabbate. At one time the Buddha was staying near Rājagaha, on the Vulture’s Peak Mountain. Tena kho pana samayena āyasmā sāriputto sambahulehi bhikkhūhi saddhiṁ bhagavato avidūre caṅkamati; Now …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn14-index.html">sn14</a> &raquo;
          </span>
          Saṁyutta Nikāya 14
        </h1>
<!-- content -->
<p><span class="m-text">Linked Discourses 14</span></p>
<section id="dutiyavagga">
<h2><a href="#dutiyavagga">2. Dutiyavagga</a></h2>
<p><span class="m-text">Chapter Two</span></p>
<section id="cankamasutta">
<h3><a href="#cankamasutta">15. Caṅkamasutta</a></h3>
<p><span class="m-text">15. Walking Together</span></p>
<p id="sn14p15c1p1">
<span class="m-text m-primary">Ekaṁ samayaṁ bhagavā rājagahe viharati gijjhakūṭe pabbate.</span><br />
<span class="m-text">At one time the Buddha was staying near Rājagaha, on the Vulture’s Peak Mountain.</span><br />
</p>
<p id="sn14p15c1p2">
<span class="m-text m-primary">Tena kho pana samayena āyasmā sāriputto sambahulehi bhikkhūhi saddhiṁ bhagavato avidūre caṅkamati;</span><br />
<span class="m-text">Now at that time Venerable Sāriputta was walking together with several mendicants not far from the Buddha.</span><br />
</p>
<p id="sn14p15c1p3">
<span class="m-text m-primary">āyasmāpi kho mahāmoggallāno sambahulehi bhikkhūhi saddhiṁ bhagavato avidūre caṅkamati;</span><br />
<span class="m-text">Venerable Mahāmoggallāna was doing likewise, as were</span><br />
</p>
<p id="sn14p15c1p4">
<span class="m-text m-primary">āyasmāpi kho mahākassapo sambahulehi bhikkhūhi saddhiṁ bhagavato avidūre caṅkamati;</span><br />
<span class="m-text">Venerable Mahākassapa,</span><br />
</p>
<p id="sn14p15c1p5">
<span class="m-text m-primary">āyasmāpi kho anuruddho sambahulehi bhikkhūhi saddhiṁ bhagavato avidūre caṅkamati;</span><br />
<span class="m-text">Venerable Anuruddha,</span><br />
</p>
<p id="sn14p15c1p6">
<span class="m-text m-primary">āyasmāpi kho puṇṇo mantāniputto sambahulehi bhikkhūhi saddhiṁ bhagavato avidūre caṅkamati;</span><br />
<span class="m-text">Venerable Puṇṇa Mantāniputta,</span><br />
</p>
<p id="sn14p15c1p7">
<span class="m-text m-primary">āyasmāpi kho upāli sambahulehi bhikkhūhi saddhiṁ bhagavato avidūre caṅkamati;</span><br />
<span class="m-text">Venerable Upāli,</span><br />
</p>
<p id="sn14p15c1p8">
<span class="m-text m-primary">āyasmāpi kho ānando sambahulehi bhikkhūhi saddhiṁ bhagavato avidūre caṅkamati;</span><br />
<span class="m-text">Venerable Ānanda,</span><br />
</p>
<p id="sn14p15c1p9">
<span class="m-text m-primary">devadattopi kho sambahulehi bhikkhūhi saddhiṁ bhagavato avidūre caṅkamati.</span><br />
<span class="m-text">and Devadatta.</span><br />
</p>
<p id="sn14p15c2p1">
<span class="m-text m-primary">Atha kho bhagavā bhikkhū āmantesi:</span><br />
<span class="m-text">Then the Buddha said to the mendicants,</span><br />
</p>
<p id="sn14p15c2p2">
<span class="m-text m-primary">“passatha no tumhe, bhikkhave, sāriputtaṁ sambahulehi bhikkhūhi saddhiṁ caṅkamantan”ti?</span><br />
<span class="m-text">“Mendicants, do you see Sāriputta walking together with several mendicants?”</span><br />
</p>
<p id="sn14p15c2p3">
<span class="m-text m-primary">“Evaṁ, bhante”.</span><br />
<span class="m-text">“Yes, sir.”</span><br />
</p>
<p id="sn14p15c2p4">
<span class="m-text m-primary">“Sabbe kho ete, bhikkhave, bhikkhū mahāpaññā.</span><br />
<span class="m-text">“All of those mendicants have great wisdom.</span><br />
</p>
<p id="sn14p15c2p5">
<span class="m-text m-primary">Passatha no tumhe, bhikkhave, moggallānaṁ sambahulehi bhikkhūhi saddhiṁ caṅkamantan”ti?</span><br />
<span class="m-text">Do you see Moggallāna walking together with several mendicants?”</span><br />
</p>
<p id="sn14p15c2p6">
<span class="m-text m-primary">“Evaṁ, bhante”.</span><br />
<span class="m-text">“Yes, sir.”</span><br />
</p>
<p id="sn14p15c2p7">
<span class="m-text m-primary">“Sabbe kho ete, bhikkhave, bhikkhū mahiddhikā.</span><br />
<span class="m-text">“All of those mendicants have great psychic power.</span><br />
</p>
<p id="sn14p15c2p8">
<span class="m-text m-primary">Passatha no tumhe, bhikkhave, kassapaṁ sambahulehi bhikkhūhi saddhiṁ caṅkamantan”ti?</span><br />
<span class="m-text">Do you see Kassapa walking together with several mendicants?”</span><br />
</p>
<p id="sn14p15c2p9">
<span class="m-text m-primary">“Evaṁ, bhante”.</span><br />
<span class="m-text">“Yes, sir.”</span><br />
</p>
<p id="sn14p15c2p10">
<span class="m-text m-primary">“Sabbe kho ete, bhikkhave, bhikkhū dhutavādā.</span><br />
<span class="m-text">“All of those mendicants advocate austerities.</span><br />
</p>
<p id="sn14p15c2p11">
<span class="m-text m-primary">Passatha no tumhe, bhikkhave, anuruddhaṁ sambahulehi bhikkhūhi saddhiṁ caṅkamantan”ti?</span><br />
<span class="m-text">Do you see Anuruddha walking together with several mendicants?”</span><br />
</p>
<p id="sn14p15c2p12">
<span class="m-text m-primary">“Evaṁ, bhante”.</span><br />
<span class="m-text">“Yes, sir.”</span><br />
</p>
<p id="sn14p15c2p13">
<span class="m-text m-primary">“Sabbe kho ete, bhikkhave, bhikkhū dibbacakkhukā.</span><br />
<span class="m-text">“All of those mendicants have clairvoyance.</span><br />
</p>
<p id="sn14p15c2p14">
<span class="m-text m-primary">Passatha no tumhe, bhikkhave, puṇṇaṁ mantāniputtaṁ sambahulehi bhikkhūhi saddhiṁ caṅkamantan”ti?</span><br />
<span class="m-text">Do you see Puṇṇa Mantāniputta walking together with several mendicants?”</span><br />
</p>
<p id="sn14p15c2p15">
<span class="m-text m-primary">“Evaṁ, bhante”.</span><br />
<span class="m-text">“Yes, sir.”</span><br />
</p>
<p id="sn14p15c2p16">
<span class="m-text m-primary">“Sabbe kho ete, bhikkhave, bhikkhū dhammakathikā.</span><br />
<span class="m-text">“All of those mendicants are Dhamma speakers.</span><br />
</p>
<p id="sn14p15c2p17">
<span class="m-text m-primary">Passatha no tumhe, bhikkhave, upāliṁ sambahulehi bhikkhūhi saddhiṁ caṅkamantan”ti?</span><br />
<span class="m-text">Do you see Upāli walking together with several mendicants?”</span><br />
</p>
<p id="sn14p15c2p18">
<span class="m-text m-primary">“Evaṁ, bhante”.</span><br />
<span class="m-text">“Yes, sir.”</span><br />
</p>
<p id="sn14p15c2p19">
<span class="m-text m-primary">“Sabbe kho ete, bhikkhave, bhikkhū vinayadharā.</span><br />
<span class="m-text">“All of those mendicants are experts in monastic law.</span><br />
</p>
<p id="sn14p15c2p20">
<span class="m-text m-primary">Passatha no tumhe, bhikkhave, ānandaṁ sambahulehi bhikkhūhi saddhiṁ caṅkamantan”ti?</span><br />
<span class="m-text">Do you see Ānanda walking together with several mendicants?”</span><br />
</p>
<p id="sn14p15c2p21">
<span class="m-text m-primary">“Evaṁ, bhante”.</span><br />
<span class="m-text">“Yes, sir.”</span><br />
</p>
<p id="sn14p15c2p22">
<span class="m-text m-primary">“Sabbe kho ete, bhikkhave, bhikkhū bahussutā.</span><br />
<span class="m-text">“All of those mendicants are very learned.</span><br />
</p>
<p id="sn14p15c2p23">
<span class="m-text m-primary">Passatha no tumhe, bhikkhave, devadattaṁ sambahulehi bhikkhūhi saddhiṁ caṅkamantan”ti?</span><br />
<span class="m-text">Do you see Devadatta walking together with several mendicants?”</span><br />
</p>
<p id="sn14p15c2p24">
<span class="m-text m-primary">“Evaṁ, bhante”.</span><br />
<span class="m-text">“Yes, sir.”</span><br />
</p>
<p id="sn14p15c2p25">
<span class="m-text m-primary">“Sabbe kho ete, bhikkhave, bhikkhū pāpicchā.</span><br />
<span class="m-text">“All of those mendicants have bad desires.</span><br />
</p>
<p id="sn14p15c3p1">
<span class="m-text m-primary">Dhātusova, bhikkhave, sattā saṁsandanti samenti.</span><br />
<span class="m-text">Sentient beings come together and converge because of an element.</span><br />
</p>
<p id="sn14p15c3p2">
<span class="m-text m-primary">Hīnādhimuttikā hīnādhimuttikehi saddhiṁ saṁsandanti samenti;</span><br />
<span class="m-text">Those who have a bad attitude come together and converge with those who have a bad attitude.</span><br />
</p>
<p id="sn14p15c3p3">
<span class="m-text m-primary">kalyāṇādhimuttikā kalyāṇādhimuttikehi saddhiṁ saṁsandanti samenti.</span><br />
<span class="m-text">Those who have a good attitude come together and converge with those who have a good attitude.</span><br />
</p>
<p id="sn14p15c3p4">
<span class="m-text m-primary">Atītampi kho, bhikkhave, addhānaṁ dhātusova sattā saṁsandiṁsu samiṁsu.</span><br />
<span class="m-text">In the past,</span><br />
</p>
<p id="sn14p15c3p5">
<span class="m-text m-primary">Hīnādhimuttikā hīnādhimuttikehi saddhiṁ saṁsandiṁsu samiṁsu;</span><br />
</p>
<p id="sn14p15c3p6">
<span class="m-text m-primary">kalyāṇādhimuttikā kalyāṇādhimuttikehi saddhiṁ saṁsandiṁsu samiṁsu.</span><br />
</p>
<p id="sn14p15c4p1">
<span class="m-text m-primary">Anāgatampi kho, bhikkhave, addhānaṁ dhātusova sattā saṁsandissanti samessanti.</span><br />
<span class="m-text">in the future,</span><br />
</p>
<p id="sn14p15c4p2">
<span class="m-text m-primary">Hīnādhimuttikā hīnādhimuttikehi saddhiṁ saṁsandissanti samessanti;</span><br />
</p>
<p id="sn14p15c4p3">
<span class="m-text m-primary">kalyāṇādhimuttikā kalyāṇādhimuttikehi saddhiṁ saṁsandissanti samessanti.</span><br />
</p>
<p id="sn14p15c5p1">
<span class="m-text m-primary">Etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.</span><br />
<span class="m-text">and also in the present, sentient beings come together and converge because of an element.</span><br />
</p>
<p id="sn14p15c5p2">
<span class="m-text m-primary">Hīnādhimuttikā hīnādhimuttikehi saddhiṁ saṁsandanti samenti;</span><br />
<span class="m-text">Those who have a bad attitude come together and converge with those who have a bad attitude.</span><br />
</p>
<p id="sn14p15c5p3">
<span class="m-text m-primary">kalyāṇādhimuttikā kalyāṇādhimuttikehi saddhiṁ saṁsandanti samentī”ti.</span><br />
<span class="m-text">Those who have a good attitude come together and converge with those who have a good attitude.”</span><br />
</p>
<p id="sn14p15c5p4">
<span class="m-text m-primary">Pañcamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>