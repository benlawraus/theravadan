<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn41 &raquo; Saṁyutta Nikāya 41 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sny01fp002z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 41" />
  <meta name="twitter:title" content="Saṁyutta Nikāya 41" />
  <meta property="og:url" content="https://theravadan.org/pages/sny01fp002z.html" />
  <meta property="og:description" content="Linked Discourses 41 1. Cittavagga 1. With Citta 2. Paṭhamaisidattasutta 2. Isidatta (1st) Ekaṁ samayaṁ sambahulā therā bhikkhū macchikāsaṇḍe viharanti ambāṭakavane. At one time several senior mendicants were staying near Macchikāsaṇḍa in the Wild Mango Grove. Atha kho citto gahapati yena therā bhikkhū tenupasaṅkami; upasa …" />
  <meta name="twitter:description" content="Linked Discourses 41 1. Cittavagga 1. With Citta 2. Paṭhamaisidattasutta 2. Isidatta (1st) Ekaṁ samayaṁ sambahulā therā bhikkhū macchikāsaṇḍe viharanti ambāṭakavane. At one time several senior mendicants were staying near Macchikāsaṇḍa in the Wild Mango Grove. Atha kho citto gahapati yena therā bhikkhū tenupasaṅkami; upasa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn41-index.html">sn41</a> &raquo;
          </span>
          Saṁyutta Nikāya 41
        </h1>
<!-- content -->
<p><span class="m-text">Linked Discourses 41</span></p>
<section id="cittavagga">
<h2><a href="#cittavagga">1. Cittavagga</a></h2>
<p><span class="m-text">1. With Citta</span></p>
<section id="pathamaisidattasutta">
<h3><a href="#pathamaisidattasutta">2. Paṭhamaisidattasutta</a></h3>
<p><span class="m-text">2. Isidatta (1st)</span></p>
<p id="sn41p2c1p1">
<span class="m-text m-primary">Ekaṁ samayaṁ sambahulā therā bhikkhū macchikāsaṇḍe viharanti ambāṭakavane.</span><br />
<span class="m-text">At one time several senior mendicants were staying near Macchikāsaṇḍa in the Wild Mango Grove.</span><br />
</p>
<p id="sn41p2c1p2">
<span class="m-text m-primary">Atha kho citto gahapati yena therā bhikkhū tenupasaṅkami; upasaṅkamitvā there bhikkhū abhivādetvā ekamantaṁ nisīdi. Ekamantaṁ nisinno kho citto gahapati there bhikkhū etadavoca:</span><br />
<span class="m-text">Then Citta the householder went up to them, bowed, sat down to one side, and said to them,</span><br />
</p>
<p id="sn41p2c1p3">
<span class="m-text m-primary">“adhivāsentu me, bhante, therā svātanāya bhattan”ti.</span><br />
<span class="m-text">“Sirs, may the senior mendicants please accept my offering of tomorrow’s meal.”</span><br />
</p>
<p id="sn41p2c1p4">
<span class="m-text m-primary">Adhivāsesuṁ kho therā bhikkhū tuṇhībhāvena.</span><br />
<span class="m-text">They consented in silence.</span><br />
</p>
<p id="sn41p2c1p5">
<span class="m-text m-primary">Atha kho citto gahapati therānaṁ bhikkhūnaṁ adhivāsanaṁ viditvā uṭṭhāyāsanā there bhikkhū abhivādetvā padakkhiṇaṁ katvā pakkāmi.</span><br />
<span class="m-text">Knowing that the senior mendicants had consented, Citta got up from his seat, bowed, and respectfully circled them, keeping them on his right, before leaving.</span><br />
</p>
<p id="sn41p2c1p6">
<span class="m-text m-primary">Atha kho therā bhikkhū tassā rattiyā accayena pubbaṇhasamayaṁ nivāsetvā pattacīvaramādāya yena cittassa gahapatissa nivesanaṁ tenupasaṅkamiṁsu; upasaṅkamitvā paññatte āsane nisīdiṁsu.</span><br />
<span class="m-text">Then when the night had passed, the senior mendicants robed up in the morning and, taking their bowls and robes, went to Citta’s home, and sat down on the seats spread out.</span><br />
</p>
<p id="sn41p2c2p1">
<span class="m-text m-primary">Atha kho citto gahapati yena therā bhikkhū tenupasaṅkami; upasaṅkamitvā there bhikkhū abhivādetvā ekamantaṁ nisīdi. Ekamantaṁ nisinno kho citto gahapati āyasmantaṁ theraṁ etadavoca:</span><br />
<span class="m-text">Then Citta went up to them, bowed, sat down to one side, and asked the senior venerable,</span><br />
</p>
<p id="sn41p2c2p2">
<span class="m-text m-primary">“‘dhātunānattaṁ, dhātunānattan’ti, bhante thera, vuccati.</span><br />
<span class="m-text">“Sir, they speak of ‘the diversity of elements’.</span><br />
</p>
<p id="sn41p2c2p3">
<span class="m-text m-primary">Kittāvatā nu kho, bhante, dhātunānattaṁ vuttaṁ bhagavatā”ti?</span><br />
<span class="m-text">In what way did the Buddha speak of the diversity of elements?”</span><br />
</p>
<p id="sn41p2c2p4">
<span class="m-text m-primary">Evaṁ vutte, āyasmā thero tuṇhī ahosi.</span><br />
<span class="m-text">When he said this, the senior venerable kept silent.</span><br />
</p>
<p id="sn41p2c2p5">
<span class="m-text m-primary">Dutiyampi kho citto gahapati āyasmantaṁ theraṁ etadavoca:</span><br />
<span class="m-text">For a second time …</span><br />
</p>
<p id="sn41p2c2p6">
<span class="m-text m-primary">“‘dhātunānattaṁ, dhātunānattan’ti, bhante thera, vuccati.</span><br />
</p>
<p id="sn41p2c2p7">
<span class="m-text m-primary">Kittāvatā nu kho, bhante, dhātunānattaṁ vuttaṁ bhagavatā”ti?</span><br />
</p>
<p id="sn41p2c2p8">
<span class="m-text m-primary">Dutiyampi kho āyasmā thero tuṇhī ahosi.</span><br />
</p>
<p id="sn41p2c2p9">
<span class="m-text m-primary">Tatiyampi kho citto gahapati āyasmantaṁ theraṁ etadavoca:</span><br />
<span class="m-text">And for a third time, Citta asked him,</span><br />
</p>
<p id="sn41p2c2p10">
<span class="m-text m-primary">“‘dhātunānattaṁ, dhātunānattan’ti, bhante thera, vuccati.</span><br />
<span class="m-text">“Sir, they speak of ‘the diversity of elements’.</span><br />
</p>
<p id="sn41p2c2p11">
<span class="m-text m-primary">Kittāvatā nu kho, bhante, dhātunānattaṁ vuttaṁ bhagavatā”ti?</span><br />
<span class="m-text">In what way did the Buddha speak of the diversity of elements?”</span><br />
</p>
<p id="sn41p2c2p12">
<span class="m-text m-primary">Tatiyampi kho āyasmā thero tuṇhī ahosi.</span><br />
<span class="m-text">And a second time and a third time the senior venerable kept silent.</span><br />
</p>
<p id="sn41p2c3p1">
<span class="m-text m-primary">Tena kho pana samayena āyasmā isidatto tasmiṁ bhikkhusaṅghe sabbanavako hoti.</span><br />
<span class="m-text">Now at that time Venerable Isidatta was the most junior mendicant in that Saṅgha.</span><br />
</p>
<p id="sn41p2c3p2">
<span class="m-text m-primary">Atha kho āyasmā isidatto āyasmantaṁ theraṁ etadavoca:</span><br />
<span class="m-text">He said to the senior venerable,</span><br />
</p>
<p id="sn41p2c3p3">
<span class="m-text m-primary">“byākaromahaṁ, bhante thera, cittassa gahapatino etaṁ pañhan”ti?</span><br />
<span class="m-text">“Sir, may I answer Citta’s question?”</span><br />
</p>
<p id="sn41p2c3p4">
<span class="m-text m-primary">“Byākarohi tvaṁ, āvuso isidatta, cittassa gahapatino etaṁ pañhan”ti.</span><br />
<span class="m-text">“Answer it, Reverend Isidatta.”</span><br />
</p>
<p id="sn41p2c3p5">
<span class="m-text m-primary">“Evañhi tvaṁ, gahapati, pucchasi:</span><br />
<span class="m-text">“Householder, is this your question:</span><br />
</p>
<p id="sn41p2c3p6">
<span class="m-text m-primary">‘dhātunānattaṁ, dhātunānattanti, bhante thera, vuccati.</span><br />
<span class="m-text">‘They speak of “the diversity of elements”.</span><br />
</p>
<p id="sn41p2c3p7">
<span class="m-text m-primary">Kittāvatā nu kho, bhante, dhātunānattaṁ, vuttaṁ bhagavatā’”ti?</span><br />
<span class="m-text">In what way did the Buddha speak of the diversity of elements?’”</span><br />
</p>
<p id="sn41p2c3p8">
<span class="m-text m-primary">“Evaṁ, bhante”.</span><br />
<span class="m-text">“Yes, sir.”</span><br />
</p>
<p id="sn41p2c3p9">
<span class="m-text m-primary">“Idaṁ kho, gahapati, dhātunānattaṁ vuttaṁ bhagavatā—</span><br />
<span class="m-text">“This is the diversity of elements spoken of by the Buddha.</span><br />
</p>
<p id="sn41p2c3p10">
<span class="m-text m-primary">cakkhudhātu, rūpadhātu, cakkhuviññāṇadhātu …pe…</span><br />
<span class="m-text">The eye element, the sights element, the eye consciousness element …</span><br />
</p>
<p id="sn41p2c3p11">
<span class="m-text m-primary">manodhātu, dhammadhātu, manoviññāṇadhātu.</span><br />
<span class="m-text">The mind element, the thought element, the mind consciousness element.</span><br />
</p>
<p id="sn41p2c3p12">
<span class="m-text m-primary">Ettāvatā kho, gahapati, dhātunānattaṁ vuttaṁ bhagavatā”ti.</span><br />
<span class="m-text">This is how the Buddha spoke of the diversity of elements.”</span><br />
</p>
<p id="sn41p2c4p1">
<span class="m-text m-primary">Atha kho citto gahapati āyasmato isidattassa bhāsitaṁ abhinanditvā anumoditvā there bhikkhū paṇītena khādanīyena bhojanīyena sahatthā santappesi sampavāresi.</span><br />
<span class="m-text">Then Citta, having approved and agreed with what Isidatta said, served and satisfied the senior mendicants with his own hands with a variety of delicious foods.</span><br />
</p>
<p id="sn41p2c4p2">
<span class="m-text m-primary">Atha kho therā bhikkhū bhuttāvino onītapattapāṇino uṭṭhāyāsanā pakkamiṁsu.</span><br />
<span class="m-text">When the senior mendicants had eaten and washed their hands and bowls, they got up from their seats and left.</span><br />
</p>
<p id="sn41p2c4p3">
<span class="m-text m-primary">Atha kho āyasmā thero āyasmantaṁ isidattaṁ etadavoca:</span><br />
<span class="m-text">Then the senior venerable said to Venerable Isidatta,</span><br />
</p>
<p id="sn41p2c4p4">
<span class="m-text m-primary">“sādhu kho taṁ, āvuso isidatta, eso pañho paṭibhāsi, neso pañho maṁ paṭibhāsi.</span><br />
<span class="m-text">“Isidatta, it’s good that you felt inspired to answer that question, because I didn’t.</span><br />
</p>
<p id="sn41p2c4p5">
<span class="m-text m-primary">Tenahāvuso isidatta, yadā aññathāpi evarūpo pañho āgaccheyya, taññevettha paṭibhāseyyā”ti.</span><br />
<span class="m-text">So when a similar question comes up, you should also answer it as you feel inspired.”</span><br />
</p>
<p id="sn41p2c4p6">
<span class="m-text m-primary">Dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>