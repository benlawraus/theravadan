<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an9 &raquo; Aṅguttara Nikāya 9.36 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/an0009p0036.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an9-index.html">an9</a> &raquo;
          </span>
          Aṅguttara Nikāya 9.36
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/an0009p0035.html">Previous</a></div>
<div class="m-col-s-6 m-text-right">
<a href="https://www.theravadan.org/pages/an0009p0037.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 9.36</span></p>
<p id="an9p36c0p2">
<span class="pali m-text">4. Mahāvagga</span><br />
<span class="sujato m-text">4. The Great Chapter</span><br />
</p>
<section id="jhanasutta">
<span id="an9p36c0p3"></span><h2><span class="pali m-text">Jhānasutta</span></h2>
<p><span class="sujato m-text">Depending on Absorption</span></p>
<p id="an9p36c1p1">
<span class="pali m-text">“Paṭhamampāhaṁ, bhikkhave, jhānaṁ nissāya āsavānaṁ khayaṁ vadāmi;</span><br />
<span class="sujato m-text">“Mendicants, I say that the first absorption is a basis for ending the defilements.</span><br />
</p>
<p id="an9p36c1p2">
<span class="pali m-text">dutiyampāhaṁ, bhikkhave, jhānaṁ nissāya āsavānaṁ khayaṁ vadāmi;</span><br />
<span class="sujato m-text">The second absorption is also a basis for ending the defilements.</span><br />
</p>
<p id="an9p36c1p3">
<span class="pali m-text">tatiyampāhaṁ, bhikkhave, jhānaṁ nissāya āsavānaṁ khayaṁ vadāmi;</span><br />
<span class="sujato m-text">The third absorption is also a basis for ending the defilements.</span><br />
</p>
<p id="an9p36c1p4">
<span class="pali m-text">catutthampāhaṁ, bhikkhave, jhānaṁ nissāya āsavānaṁ khayaṁ vadāmi;</span><br />
<span class="sujato m-text">The fourth absorption is also a basis for ending the defilements.</span><br />
</p>
<p id="an9p36c1p5">
<span class="pali m-text">ākāsānañcāyatanampāhaṁ, bhikkhave, nissāya āsavānaṁ khayaṁ vadāmi;</span><br />
<span class="sujato m-text">The dimension of infinite space is also a basis for ending the defilements.</span><br />
</p>
<p id="an9p36c1p6">
<span class="pali m-text">viññāṇañcāyatanampāhaṁ, bhikkhave, nissāya āsavānaṁ khayaṁ vadāmi;</span><br />
<span class="sujato m-text">The dimension of infinite consciousness is also a basis for ending the defilements.</span><br />
</p>
<p id="an9p36c1p7">
<span class="pali m-text">ākiñcaññāyatanampāhaṁ, bhikkhave, nissāya āsavānaṁ khayaṁ vadāmi;</span><br />
<span class="sujato m-text">The dimension of nothingness is also a basis for ending the defilements.</span><br />
</p>
<p id="an9p36c1p8">
<span class="pali m-text">nevasaññānāsaññāyatanampāhaṁ, bhikkhave, nissāya āsavānaṁ khayaṁ vadāmi;</span><br />
<span class="sujato m-text">The dimension of neither perception nor non-perception is also a basis for ending the defilements.</span><br />
</p>
<p id="an9p36c1p9">
<span class="pali m-text">saññāvedayitanirodhampāhaṁ, bhikkhave, nissāya āsavānaṁ khayaṁ vadāmi.</span><br />
<span class="sujato m-text">The cessation of perception and feeling is also a basis for ending the defilements.</span><br />
</p>
<p id="an9p36c2p1">
<span class="pali m-text">‘Paṭhamampāhaṁ, bhikkhave, jhānaṁ nissāya āsavānaṁ khayaṁ vadāmī’ti, iti kho panetaṁ vuttaṁ.</span><br />
<span class="sujato m-text">‘The first absorption is a basis for ending the defilements.’</span><br />
</p>
<p id="an9p36c2p2">
<span class="pali m-text">Kiñcetaṁ paṭicca vuttaṁ?</span><br />
<span class="sujato m-text">That’s what I said, but why did I say it?</span><br />
</p>
<p id="an9p36c2p3">
<span class="pali m-text">Idha, bhikkhave, bhikkhu vivicceva kāmehi …pe… paṭhamaṁ jhānaṁ upasampajja viharati.</span><br />
<span class="sujato m-text">Take a mendicant who, quite secluded from sensual pleasures, secluded from unskillful qualities, enters and remains in the first absorption.</span><br />
</p>
<p id="an9p36c2p4">
<span class="pali m-text">So yadeva tattha hoti rūpagataṁ vedanāgataṁ saññāgataṁ saṅkhāragataṁ viññāṇagataṁ, te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.</span><br />
<span class="sujato m-text">They contemplate the phenomena there—included in form, feeling, perception, choices, and consciousness—as impermanent, as suffering, as diseased, as a boil, as a dart, as misery, as an affliction, as alien, as falling apart, as empty, as not-self.</span><br />
</p>
<p id="an9p36c2p5">
<span class="pali m-text">So tehi dhammehi cittaṁ paṭivāpeti.</span><br />
<span class="sujato m-text">They turn their mind away from those things,</span><br />
</p>
<p id="an9p36c2p6">
<span class="pali m-text">So tehi dhammehi cittaṁ paṭivāpetvā amatāya dhātuyā cittaṁ upasaṁharati:</span><br />
<span class="sujato m-text">and apply it to the deathless:</span><br />
</p>
<p id="an9p36c2p7">
<span class="pali m-text">‘etaṁ santaṁ etaṁ paṇītaṁ yadidaṁ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānan’ti.</span><br />
<span class="sujato m-text">‘This is peaceful; this is sublime—that is, the stilling of all activities, the letting go of all attachments, the ending of craving, fading away, cessation, extinguishment.’</span><br />
</p>
<p id="an9p36c2p8">
<span class="pali m-text">So tattha ṭhito āsavānaṁ khayaṁ pāpuṇāti.</span><br />
<span class="sujato m-text">Abiding in that they attain the ending of defilements.</span><br />
</p>
<p id="an9p36c2p9">
<span class="pali m-text">No ce āsavānaṁ khayaṁ pāpuṇāti, teneva dhammarāgena tāya dhammanandiyā pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā.</span><br />
<span class="sujato m-text">If they don’t attain the ending of defilements, with the ending of the five lower fetters they’re reborn spontaneously, because of their passion and love for that meditation. They are extinguished there, and are not liable to return from that world.</span><br />
</p>
<p id="an9p36c3p1">
<span class="pali m-text">Seyyathāpi, bhikkhave, issāso vā issāsantevāsī vā tiṇapurisarūpake vā mattikāpuñje vā yoggaṁ karitvā, so aparena samayena dūrepātī ca hoti akkhaṇavedhī ca mahato ca kāyassa padāletā;</span><br />
<span class="sujato m-text">It’s like an archer or their apprentice who first practices on a straw man or a clay model. At a later time they become a long-distance shooter, a marksman, who shatters large objects.</span><br />
</p>
<p id="an9p36c3p2">
<span class="pali m-text">evamevaṁ kho, bhikkhave, bhikkhu vivicceva kāmehi …pe… paṭhamaṁ jhānaṁ upasampajja viharati.</span><br />
<span class="sujato m-text">In the same way a noble disciple, quite secluded from sensual pleasures, enters and remains in the first absorption.</span><br />
</p>
<p id="an9p36c3p3">
<span class="pali m-text">So yadeva tattha hoti rūpagataṁ vedanāgataṁ saññāgataṁ saṅkhāragataṁ viññāṇagataṁ, te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.</span><br />
<span class="sujato m-text">They contemplate the phenomena there—included in form, feeling, perception, choices, and consciousness—as impermanent, as suffering, as diseased, as a boil, as a dart, as misery, as an affliction, as alien, as falling apart, as empty, as not-self.</span><br />
</p>
<p id="an9p36c3p4">
<span class="pali m-text">So tehi dhammehi cittaṁ paṭivāpeti.</span><br />
<span class="sujato m-text">They turn their mind away from those things,</span><br />
</p>
<p id="an9p36c3p5">
<span class="pali m-text">So tehi dhammehi cittaṁ paṭivāpetvā amatāya dhātuyā cittaṁ upasaṁharati:</span><br />
<span class="sujato m-text">and apply it to the deathless:</span><br />
</p>
<p id="an9p36c3p6">
<span class="pali m-text">‘etaṁ santaṁ etaṁ paṇītaṁ yadidaṁ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānan’ti.</span><br />
<span class="sujato m-text">‘This is peaceful; this is sublime—that is, the stilling of all activities, the letting go of all attachments, the ending of craving, fading away, cessation, extinguishment.’</span><br />
</p>
<p id="an9p36c3p7">
<span class="pali m-text">So tattha ṭhito āsavānaṁ khayaṁ pāpuṇāti.</span><br />
<span class="sujato m-text">Abiding in that they attain the ending of defilements.</span><br />
</p>
<p id="an9p36c3p8">
<span class="pali m-text">No ce āsavānaṁ khayaṁ pāpuṇāti, teneva dhammarāgena tāya dhammanandiyā pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā.</span><br />
<span class="sujato m-text">If they don’t attain the ending of defilements, with the ending of the five lower fetters they’re reborn spontaneously, because of their passion and love for that meditation. They are extinguished there, and are not liable to return from that world.</span><br />
</p>
<p id="an9p36c3p9">
<span class="pali m-text">‘Paṭhamampāhaṁ, bhikkhave, jhānaṁ nissāya āsavānaṁ khayaṁ vadāmī’ti,</span><br />
<span class="sujato m-text">‘The first absorption is a basis for ending the defilements.’</span><br />
</p>
<p id="an9p36c3p10">
<span class="pali m-text">iti yaṁ taṁ vuttaṁ, idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="an9p36c4p1">
<span class="pali m-text">Dutiyampāhaṁ, bhikkhave, jhānaṁ nissāya …pe…</span><br />
<span class="sujato m-text">‘The second absorption is also a basis for ending the defilements.’ …</span><br />
</p>
<p id="an9p36c4p2">
<span class="pali m-text">tatiyampāhaṁ, bhikkhave, jhānaṁ nissāya …pe…</span><br />
<span class="sujato m-text">‘The third absorption is also a basis for ending the defilements.’ …</span><br />
</p>
<p id="an9p36c4p3">
<span class="pali m-text">‘catutthampāhaṁ, bhikkhave, jhānaṁ nissāya āsavānaṁ khayaṁ vadāmī’ti, iti kho panetaṁ vuttaṁ.</span><br />
<span class="sujato m-text">‘The fourth absorption is also a basis for ending the defilements.’ …</span><br />
</p>
<p id="an9p36c4p4">
<span class="pali m-text">Kiñcetaṁ paṭicca vuttaṁ?</span><br />
</p>
<p id="an9p36c4p5">
<span class="pali m-text">Idha, bhikkhave, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.</span><br />
</p>
<p id="an9p36c4p6">
<span class="pali m-text">So yadeva tattha hoti rūpagataṁ vedanāgataṁ saññāgataṁ saṅkhāragataṁ viññāṇagataṁ, te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.</span><br />
</p>
<p id="an9p36c4p7">
<span class="pali m-text">So tehi dhammehi cittaṁ paṭivāpeti.</span><br />
</p>
<p id="an9p36c4p8">
<span class="pali m-text">So tehi dhammehi cittaṁ paṭivāpetvā amatāya dhātuyā cittaṁ upasaṁharati:</span><br />
</p>
<p id="an9p36c4p9">
<span class="pali m-text">‘etaṁ santaṁ etaṁ paṇītaṁ yadidaṁ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānan’ti.</span><br />
</p>
<p id="an9p36c4p10">
<span class="pali m-text">So tattha ṭhito āsavānaṁ khayaṁ pāpuṇāti.</span><br />
</p>
<p id="an9p36c4p11">
<span class="pali m-text">No ce āsavānaṁ khayaṁ pāpuṇāti, teneva dhammarāgena tāya dhammanandiyā pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā.</span><br />
</p>
<p id="an9p36c5p1">
<span class="pali m-text">Seyyathāpi, bhikkhave, issāso vā issāsantevāsī vā tiṇapurisarūpake vā mattikāpuñje vā yoggaṁ karitvā, so aparena samayena dūrepātī ca hoti akkhaṇavedhī ca mahato ca kāyassa padāletā;</span><br />
</p>
<p id="an9p36c5p2">
<span class="pali m-text">evamevaṁ kho, bhikkhave, bhikkhu sukhassa ca pahānā …pe… catutthaṁ jhānaṁ upasampajja viharati.</span><br />
</p>
<p id="an9p36c5p3">
<span class="pali m-text">So yadeva tattha hoti rūpagataṁ vedanāgataṁ …pe…</span><br />
</p>
<p id="an9p36c5p4">
<span class="pali m-text">anāvattidhammo tasmā lokā.</span><br />
</p>
<p id="an9p36c5p5">
<span class="pali m-text">‘Catutthampāhaṁ, bhikkhave, jhānaṁ nissāya āsavānaṁ khayaṁ vadāmī’ti, iti yaṁ taṁ vuttaṁ, idametaṁ paṭicca vuttaṁ.</span><br />
</p>
<p id="an9p36c6p1">
<span class="pali m-text">‘Ākāsānañcāyatanampāhaṁ, bhikkhave, jhānaṁ nissāya āsavānaṁ khayaṁ vadāmī’ti, iti kho panetaṁ vuttaṁ.</span><br />
<span class="sujato m-text">‘The dimension of infinite space is also a basis for ending the defilements.’</span><br />
</p>
<p id="an9p36c6p2">
<span class="pali m-text">Kiñcetaṁ paṭicca vuttaṁ?</span><br />
<span class="sujato m-text">That’s what I said, but why did I say it?</span><br />
</p>
<p id="an9p36c6p3">
<span class="pali m-text">Idha, bhikkhave, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati.</span><br />
<span class="sujato m-text">Take a mendicant who, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, enters and remains in the dimension of infinite space.</span><br />
</p>
<p id="an9p36c6p4">
<span class="pali m-text">So yadeva tattha hoti vedanāgataṁ saññāgataṁ saṅkhāragataṁ viññāṇagataṁ, te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.</span><br />
<span class="sujato m-text">They contemplate the phenomena there—included in feeling, perception, choices, and consciousness—as impermanent, as suffering, as diseased, as a boil, as a dart, as misery, as an affliction, as alien, as falling apart, as empty, as not-self.</span><br />
</p>
<p id="an9p36c6p5">
<span class="pali m-text">So tehi dhammehi cittaṁ paṭivāpeti.</span><br />
<span class="sujato m-text">They turn their mind away from those things,</span><br />
</p>
<p id="an9p36c6p6">
<span class="pali m-text">So tehi dhammehi cittaṁ paṭivāpetvā amatāya dhātuyā cittaṁ upasaṁharati:</span><br />
<span class="sujato m-text">and apply it to the deathless:</span><br />
</p>
<p id="an9p36c6p7">
<span class="pali m-text">‘etaṁ santaṁ etaṁ paṇītaṁ yadidaṁ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānan’ti.</span><br />
<span class="sujato m-text">‘This is peaceful; this is sublime—that is, the stilling of all activities, the letting go of all attachments, the ending of craving, fading away, cessation, extinguishment.’</span><br />
</p>
<p id="an9p36c6p8">
<span class="pali m-text">So tattha ṭhito āsavānaṁ khayaṁ pāpuṇāti.</span><br />
<span class="sujato m-text">Abiding in that they attain the ending of defilements.</span><br />
</p>
<p id="an9p36c6p9">
<span class="pali m-text">No ce āsavānaṁ khayaṁ pāpuṇāti, teneva dhammarāgena tāya dhammanandiyā pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā.</span><br />
<span class="sujato m-text">If they don’t attain the ending of defilements, with the ending of the five lower fetters they’re reborn spontaneously, because of their passion and love for that meditation. They are extinguished there, and are not liable to return from that world.</span><br />
</p>
<p id="an9p36c7p1">
<span class="pali m-text">Seyyathāpi, bhikkhave, issāso vā issāsantevāsī vā tiṇapurisarūpake vā mattikāpuñje vā yoggaṁ karitvā, so aparena samayena dūrepātī ca hoti akkhaṇavedhī ca mahato ca kāyassa padāletā;</span><br />
<span class="sujato m-text">It’s like an archer or their apprentice who first practices on a straw man or a clay model. At a later time they become a long-distance shooter, a marksman, who shatters large objects.</span><br />
</p>
<p id="an9p36c7p2">
<span class="pali m-text">evamevaṁ kho, bhikkhave, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati.</span><br />
<span class="sujato m-text">In the same way, take a mendicant who enters and remains in the dimension of infinite space. …</span><br />
</p>
<p id="an9p36c7p3">
<span class="pali m-text">So yadeva tattha hoti vedanāgataṁ saññāgataṁ …pe…</span><br />
</p>
<p id="an9p36c7p4">
<span class="pali m-text">anāvattidhammo tasmā lokā.</span><br />
</p>
<p id="an9p36c7p5">
<span class="pali m-text">‘Ākāsānañcāyatanampāhaṁ, bhikkhave, nissāya āsavānaṁ khayaṁ vadāmī’ti,</span><br />
<span class="sujato m-text">‘The dimension of infinite space is a basis for ending the defilements.’</span><br />
</p>
<p id="an9p36c7p6">
<span class="pali m-text">iti yaṁ taṁ vuttaṁ, idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="an9p36c8p1">
<span class="pali m-text">‘Viññāṇañcāyatanampāhaṁ, bhikkhave, nissāya …pe…</span><br />
<span class="sujato m-text">‘The dimension of infinite consciousness is a basis for ending the defilements.’ …</span><br />
</p>
<p id="an9p36c8p2">
<span class="pali m-text">ākiñcaññāyatanampāhaṁ, bhikkhave, nissāya āsavānaṁ khayaṁ vadāmī’ti, iti kho panetaṁ vuttaṁ.</span><br />
<span class="sujato m-text">‘The dimension of nothingness is a basis for ending the defilements.’</span><br />
</p>
<p id="an9p36c8p3">
<span class="pali m-text">Kiñcetaṁ paṭicca vuttaṁ?</span><br />
<span class="sujato m-text">That’s what I said, but why did I say it?</span><br />
</p>
<p id="an9p36c8p4">
<span class="pali m-text">Idha, bhikkhave, bhikkhu sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati.</span><br />
<span class="sujato m-text">Take a mendicant who, going totally beyond the dimension of infinite consciousness, aware that ‘there is nothing at all’, enters and remains in the dimension of nothingness.</span><br />
</p>
<p id="an9p36c8p5">
<span class="pali m-text">So yadeva tattha hoti vedanāgataṁ saññāgataṁ saṅkhāragataṁ viññāṇagataṁ, te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.</span><br />
<span class="sujato m-text">They contemplate the phenomena there—included in feeling, perception, choices, and consciousness—as impermanent, as suffering, as diseased, as a boil, as a dart, as misery, as an affliction, as alien, as falling apart, as empty, as not-self.</span><br />
</p>
<p id="an9p36c8p6">
<span class="pali m-text">So tehi dhammehi cittaṁ paṭivāpeti.</span><br />
<span class="sujato m-text">They turn their mind away from those things,</span><br />
</p>
<p id="an9p36c8p7">
<span class="pali m-text">So tehi dhammehi cittaṁ paṭivāpetvā amatāya dhātuyā cittaṁ upasaṁharati:</span><br />
<span class="sujato m-text">and apply it to the deathless:</span><br />
</p>
<p id="an9p36c8p8">
<span class="pali m-text">‘etaṁ santaṁ etaṁ paṇītaṁ yadidaṁ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānan’ti.</span><br />
<span class="sujato m-text">‘This is peaceful; this is sublime—that is, the stilling of all activities, the letting go of all attachments, the ending of craving, fading away, cessation, extinguishment.’</span><br />
</p>
<p id="an9p36c8p9">
<span class="pali m-text">So tattha ṭhito āsavānaṁ khayaṁ pāpuṇāti.</span><br />
<span class="sujato m-text">Abiding in that they attain the ending of defilements.</span><br />
</p>
<p id="an9p36c8p10">
<span class="pali m-text">No ce āsavānaṁ khayaṁ pāpuṇāti, teneva dhammarāgena tāya dhammanandiyā pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā.</span><br />
<span class="sujato m-text">If they don’t attain the ending of defilements, with the ending of the five lower fetters they’re reborn spontaneously, because of their passion and love for that meditation. They are extinguished there, and are not liable to return from that world.</span><br />
</p>
<p id="an9p36c9p1">
<span class="pali m-text">Seyyathāpi, bhikkhave, issāso vā issāsantevāsī vā tiṇapurisarūpake vā mattikāpuñje vā yoggaṁ karitvā, so aparena samayena dūrepātī ca hoti akkhaṇavedhī ca mahato ca kāyassa padāletā;</span><br />
<span class="sujato m-text">It’s like an archer or their apprentice who first practices on a straw man or a clay model. At a later time they become a long-distance shooter, a marksman, who shatters large objects.</span><br />
</p>
<p id="an9p36c9p2">
<span class="pali m-text">evamevaṁ kho, bhikkhave, bhikkhu sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati.</span><br />
<span class="sujato m-text">In the same way, take a mendicant who, going totally beyond the dimension of infinite consciousness, aware that ‘there is nothing at all’, enters and remains in the dimension of nothingness.</span><br />
</p>
<p id="an9p36c9p3">
<span class="pali m-text">So yadeva tattha hoti vedanāgataṁ saññāgataṁ saṅkhāragataṁ viññāṇagataṁ, te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.</span><br />
<span class="sujato m-text">They contemplate the phenomena there—included in feeling, perception, choices, and consciousness—as impermanent, as suffering, as diseased, as a boil, as a dart, as misery, as an affliction, as alien, as falling apart, as empty, as not-self.</span><br />
</p>
<p id="an9p36c9p4">
<span class="pali m-text">So tehi dhammehi cittaṁ paṭivāpeti.</span><br />
<span class="sujato m-text">They turn their mind away from those things,</span><br />
</p>
<p id="an9p36c9p5">
<span class="pali m-text">So tehi dhammehi cittaṁ paṭivāpetvā amatāya dhātuyā cittaṁ upasaṁharati:</span><br />
<span class="sujato m-text">and apply it to the deathless:</span><br />
</p>
<p id="an9p36c9p6">
<span class="pali m-text">‘etaṁ santaṁ etaṁ paṇītaṁ yadidaṁ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānan’ti.</span><br />
<span class="sujato m-text">‘This is peaceful; this is sublime—that is, the stilling of all activities, the letting go of all attachments, the ending of craving, fading away, cessation, extinguishment.’</span><br />
</p>
<p id="an9p36c9p7">
<span class="pali m-text">So tattha ṭhito āsavānaṁ khayaṁ pāpuṇāti.</span><br />
<span class="sujato m-text">Abiding in that they attain the ending of defilements.</span><br />
</p>
<p id="an9p36c9p8">
<span class="pali m-text">No ce āsavānaṁ khayaṁ pāpuṇāti, teneva dhammarāgena tāya dhammanandiyā pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā.</span><br />
<span class="sujato m-text">If they don’t attain the ending of defilements, with the ending of the five lower fetters they’re reborn spontaneously, because of their passion and love for that meditation. They are extinguished there, and are not liable to return from that world.</span><br />
</p>
<p id="an9p36c9p9">
<span class="pali m-text">‘Ākiñcaññāyatanampāhaṁ, nissāya āsavānaṁ khayaṁ vadāmī’ti,</span><br />
<span class="sujato m-text">‘The dimension of nothingness is a basis for ending the defilements.’</span><br />
</p>
<p id="an9p36c9p10">
<span class="pali m-text">iti yaṁ taṁ vuttaṁ, idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="an9p36c10p1">
<span class="pali m-text">Iti kho, bhikkhave, yāvatā saññāsamāpatti tāvatā aññāpaṭivedho.</span><br />
<span class="sujato m-text">And so, mendicants, penetration to enlightenment extends as far as attainments with perception.</span><br />
</p>
<p id="an9p36c10p2">
<span class="pali m-text">Yāni ca kho imāni, bhikkhave, nissāya dve āyatanāni—</span><br />
<span class="sujato m-text">But the two dimensions that depend on these—</span><br />
</p>
<p id="an9p36c10p3">
<span class="pali m-text">nevasaññānāsaññāyatanasamāpatti ca saññāvedayitanirodho ca, jhāyīhete, bhikkhave, samāpattikusalehi samāpattivuṭṭhānakusalehi samāpajjitvā vuṭṭhahitvā sammā akkhātabbānīti vadāmī”ti.</span><br />
<span class="sujato m-text">the dimension of neither perception nor non-perception, and the cessation of perception and feeling—are properly explained by mendicants who are skilled in these attainments and skilled in emerging from them, after they’ve entered them and emerged from them.”</span><br />
</p>
<p id="an9p36c10p4">
<span class="pali m-text">Pañcamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>