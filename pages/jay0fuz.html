<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0fuz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0fuz.html" />
  <meta property="og:description" content="Chakkanipāta Kharaputtavagga 3. Tuṇḍilajātaka “Navachannake dāni diyyati, Puṇṇāyaṁ doṇi suvāminī ṭhitā; Bahuke jane pāsapāṇike, No ca kho me paṭibhāti bhuñjituṁ”. “Tasasi bhamasi leṇamicchasi, Attāṇosi kuhiṁ gamissasi; Appossukko bhuñja tuṇḍila, Maṁsatthāya hi positāmhase. Ogaha rahadaṁ akaddamaṁ, Sabbaṁ sedamalaṁ pavāhaya; Gaṇhāhi nava …" />
  <meta name="twitter:description" content="Chakkanipāta Kharaputtavagga 3. Tuṇḍilajātaka “Navachannake dāni diyyati, Puṇṇāyaṁ doṇi suvāminī ṭhitā; Bahuke jane pāsapāṇike, No ca kho me paṭibhāti bhuñjituṁ”. “Tasasi bhamasi leṇamicchasi, Attāṇosi kuhiṁ gamissasi; Appossukko bhuñja tuṇḍila, Maṁsatthāya hi positāmhase. Ogaha rahadaṁ akaddamaṁ, Sabbaṁ sedamalaṁ pavāhaya; Gaṇhāhi nava …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="chakkanipata">
<h2><a href="#chakkanipata">Chakkanipāta</a></h2>
<section id="kharaputtavagga">
<h3><a href="#kharaputtavagga">Kharaputtavagga</a></h3>
<section id="tundilajataka">
<h4><a href="#tundilajataka">3. Tuṇḍilajātaka</a></h4>
<p id="ja388c1p1">
<span class="m-text m-primary">“Navachannake dāni diyyati,</span><br />
</p>
<p id="ja388c1p2">
<span class="m-text m-primary">Puṇṇāyaṁ doṇi suvāminī ṭhitā;</span><br />
</p>
<p id="ja388c1p3">
<span class="m-text m-primary">Bahuke jane pāsapāṇike,</span><br />
</p>
<p id="ja388c1p4">
<span class="m-text m-primary">No ca kho me paṭibhāti bhuñjituṁ”.</span><br />
</p>
<p id="ja388c2p1">
<span class="m-text m-primary">“Tasasi bhamasi leṇamicchasi,</span><br />
</p>
<p id="ja388c2p2">
<span class="m-text m-primary">Attāṇosi kuhiṁ gamissasi;</span><br />
</p>
<p id="ja388c2p3">
<span class="m-text m-primary">Appossukko bhuñja tuṇḍila,</span><br />
</p>
<p id="ja388c2p4">
<span class="m-text m-primary">Maṁsatthāya hi positāmhase.</span><br />
</p>
<p id="ja388c3p1">
<span class="m-text m-primary">Ogaha rahadaṁ akaddamaṁ,</span><br />
</p>
<p id="ja388c3p2">
<span class="m-text m-primary">Sabbaṁ sedamalaṁ pavāhaya;</span><br />
</p>
<p id="ja388c3p3">
<span class="m-text m-primary">Gaṇhāhi navaṁ vilepanaṁ,</span><br />
</p>
<p id="ja388c3p4">
<span class="m-text m-primary">Yassa gandho na kadāci chijjati”.</span><br />
</p>
<p id="ja388c4p1">
<span class="m-text m-primary">“Katamo rahado akaddamo,</span><br />
</p>
<p id="ja388c4p2">
<span class="m-text m-primary">Kiṁsu sedamalanti vuccati;</span><br />
</p>
<p id="ja388c4p3">
<span class="m-text m-primary">Katamañca navaṁ vilepanaṁ,</span><br />
</p>
<p id="ja388c4p4">
<span class="m-text m-primary">Yassa gandho na kadāci chijjati”.</span><br />
</p>
<p id="ja388c5p1">
<span class="m-text m-primary">“Dhammo rahado akaddamo,</span><br />
</p>
<p id="ja388c5p2">
<span class="m-text m-primary">Pāpaṁ sedamalanti vuccati;</span><br />
</p>
<p id="ja388c5p3">
<span class="m-text m-primary">Sīlañca navaṁ vilepanaṁ,</span><br />
</p>
<p id="ja388c5p4">
<span class="m-text m-primary">Tassa gandho na kadāci chijjati.</span><br />
</p>
<p id="ja388c6p1">
<span class="m-text m-primary">Nandanti sarīraghātino,</span><br />
</p>
<p id="ja388c6p2">
<span class="m-text m-primary">Na ca nandanti sarīradhārino;</span><br />
</p>
<p id="ja388c6p3">
<span class="m-text m-primary">Puṇṇāya ca puṇṇamāsiyā,</span><br />
</p>
<p id="ja388c6p4">
<span class="m-text m-primary">Ramamānāva jahanti jīvitan”ti.</span><br />
</p>
<p id="ja388c7p1">
<span class="m-text m-primary">Tuṇḍilajātakaṁ tatiyaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>