<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0kjz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0kjz.html" />
  <meta property="og:description" content="Pakiṇṇakanipāta Sālikedāravagga 9. Tacchasūkarajātaka “Yadesamānā vicarimha, pabbatāni vanāni ca; Anvesaṁ vicariṁ ñātī, teme adhigatā mayā. Bahuñcidaṁ mūlaphalaṁ, bhakkho cāyaṁ anappako; Rammā cimā girīnajjo, phāsuvāso bhavissati. Idhevāhaṁ vasissāmi, saha sabbehi ñātibhi; Appossukko nirāsaṅkī, asoko akutobhayo”. “Aññampi leṇaṁ pariyesa, sattu no idha vijjati; So taccha sūkare hanti, idhāgantvā vara …" />
  <meta name="twitter:description" content="Pakiṇṇakanipāta Sālikedāravagga 9. Tacchasūkarajātaka “Yadesamānā vicarimha, pabbatāni vanāni ca; Anvesaṁ vicariṁ ñātī, teme adhigatā mayā. Bahuñcidaṁ mūlaphalaṁ, bhakkho cāyaṁ anappako; Rammā cimā girīnajjo, phāsuvāso bhavissati. Idhevāhaṁ vasissāmi, saha sabbehi ñātibhi; Appossukko nirāsaṅkī, asoko akutobhayo”. “Aññampi leṇaṁ pariyesa, sattu no idha vijjati; So taccha sūkare hanti, idhāgantvā vara …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="pakinnakanipata">
<h2><a href="#pakinnakanipata">Pakiṇṇakanipāta</a></h2>
<section id="salikedaravagga">
<h3><a href="#salikedaravagga">Sālikedāravagga</a></h3>
<section id="tacchasukarajataka">
<h4><a href="#tacchasukarajataka">9. Tacchasūkarajātaka</a></h4>
<p id="ja492c1p1">
<span class="m-text m-primary">“Yadesamānā vicarimha,</span><br />
</p>
<p id="ja492c1p2">
<span class="m-text m-primary">pabbatāni vanāni ca;</span><br />
</p>
<p id="ja492c1p3">
<span class="m-text m-primary">Anvesaṁ vicariṁ ñātī,</span><br />
</p>
<p id="ja492c1p4">
<span class="m-text m-primary">teme adhigatā mayā.</span><br />
</p>
<p id="ja492c2p1">
<span class="m-text m-primary">Bahuñcidaṁ mūlaphalaṁ,</span><br />
</p>
<p id="ja492c2p2">
<span class="m-text m-primary">bhakkho cāyaṁ anappako;</span><br />
</p>
<p id="ja492c2p3">
<span class="m-text m-primary">Rammā cimā girīnajjo,</span><br />
</p>
<p id="ja492c2p4">
<span class="m-text m-primary">phāsuvāso bhavissati.</span><br />
</p>
<p id="ja492c3p1">
<span class="m-text m-primary">Idhevāhaṁ vasissāmi,</span><br />
</p>
<p id="ja492c3p2">
<span class="m-text m-primary">saha sabbehi ñātibhi;</span><br />
</p>
<p id="ja492c3p3">
<span class="m-text m-primary">Appossukko nirāsaṅkī,</span><br />
</p>
<p id="ja492c3p4">
<span class="m-text m-primary">asoko akutobhayo”.</span><br />
</p>
<p id="ja492c4p1">
<span class="m-text m-primary">“Aññampi leṇaṁ pariyesa,</span><br />
</p>
<p id="ja492c4p2">
<span class="m-text m-primary">sattu no idha vijjati;</span><br />
</p>
<p id="ja492c4p3">
<span class="m-text m-primary">So taccha sūkare hanti,</span><br />
</p>
<p id="ja492c4p4">
<span class="m-text m-primary">idhāgantvā varaṁ varaṁ”.</span><br />
</p>
<p id="ja492c5p1">
<span class="m-text m-primary">“Ko numhākaṁ idha sattu,</span><br />
</p>
<p id="ja492c5p2">
<span class="m-text m-primary">ko ñātī susamāgate;</span><br />
</p>
<p id="ja492c5p3">
<span class="m-text m-primary">Duppadhaṁse padhaṁseti,</span><br />
</p>
<p id="ja492c5p4">
<span class="m-text m-primary">taṁ me akkhātha pucchitā”.</span><br />
</p>
<p id="ja492c6p1">
<span class="m-text m-primary">“Uddhaggarājī migarājā,</span><br />
</p>
<p id="ja492c6p2">
<span class="m-text m-primary">balī dāṭhāvudho migo;</span><br />
</p>
<p id="ja492c6p3">
<span class="m-text m-primary">So taccha sūkare hanti,</span><br />
</p>
<p id="ja492c6p4">
<span class="m-text m-primary">idhāgantvā varaṁ varaṁ”.</span><br />
</p>
<p id="ja492c7p1">
<span class="m-text m-primary">“Na no dāṭhā na vijjanti,</span><br />
</p>
<p id="ja492c7p2">
<span class="m-text m-primary">balaṁ kāye samohitaṁ;</span><br />
</p>
<p id="ja492c7p3">
<span class="m-text m-primary">Sabbe samaggā hutvāna,</span><br />
</p>
<p id="ja492c7p4">
<span class="m-text m-primary">vasaṁ kāhāma ekakaṁ”.</span><br />
</p>
<p id="ja492c8p1">
<span class="m-text m-primary">“Hadayaṅgamaṁ kaṇṇasukhaṁ,</span><br />
</p>
<p id="ja492c8p2">
<span class="m-text m-primary">Vācaṁ bhāsasi tacchaka;</span><br />
</p>
<p id="ja492c8p3">
<span class="m-text m-primary">Yopi yuddhe palāyeyya,</span><br />
</p>
<p id="ja492c8p4">
<span class="m-text m-primary">Tampi pacchā hanāmase”.</span><br />
</p>
<p id="ja492c9p1">
<span class="m-text m-primary">“Pāṇātipātā virato nu ajja,</span><br />
</p>
<p id="ja492c9p2">
<span class="m-text m-primary">Abhayaṁ nu te sabbabhūtesu dinnaṁ;</span><br />
</p>
<p id="ja492c9p3">
<span class="m-text m-primary">Dāṭhā nu te migavadhāya na santi,</span><br />
</p>
<p id="ja492c9p4">
<span class="m-text m-primary">Yo saṅghapatto kapaṇova jhāyasi”.</span><br />
</p>
<p id="ja492c10p1">
<span class="m-text m-primary">“Na me dāṭhā na vijjanti,</span><br />
</p>
<p id="ja492c10p2">
<span class="m-text m-primary">Balaṁ kāye samohitaṁ;</span><br />
</p>
<p id="ja492c10p3">
<span class="m-text m-primary">Ñātī ca disvāna sāmaggī ekato,</span><br />
</p>
<p id="ja492c10p4">
<span class="m-text m-primary">Tasmā ca jhāyāmi vanamhi ekako.</span><br />
</p>
<p id="ja492c11p1">
<span class="m-text m-primary">Imassudaṁ yanti disodisaṁ pure,</span><br />
</p>
<p id="ja492c11p2">
<span class="m-text m-primary">Bhayaṭṭitā leṇagavesino puthu;</span><br />
</p>
<p id="ja492c11p3">
<span class="m-text m-primary">Te dāni saṅgamma vasanti ekato,</span><br />
</p>
<p id="ja492c11p4">
<span class="m-text m-primary">Yatthaṭṭhitā duppasahajja te mayā.</span><br />
</p>
<p id="ja492c12p1">
<span class="m-text m-primary">Pariṇāyakasampannā,</span><br />
</p>
<p id="ja492c12p2">
<span class="m-text m-primary">sahitā ekavādino;</span><br />
</p>
<p id="ja492c12p3">
<span class="m-text m-primary">Te maṁ samaggā hiṁseyyuṁ,</span><br />
</p>
<p id="ja492c12p4">
<span class="m-text m-primary">tasmā nesaṁ na patthaye”.</span><br />
</p>
<p id="ja492c13p1">
<span class="m-text m-primary">“Ekova indo asure jināti,</span><br />
</p>
<p id="ja492c13p2">
<span class="m-text m-primary">Ekova seno hanti dije pasayha;</span><br />
</p>
<p id="ja492c13p3">
<span class="m-text m-primary">Ekova byaggho migasaṅghapatto,</span><br />
</p>
<p id="ja492c13p4">
<span class="m-text m-primary">Varaṁ varaṁ hanti balañhi tādisaṁ”.</span><br />
</p>
<p id="ja492c14p1">
<span class="m-text m-primary">“Na heva indo na seno,</span><br />
</p>
<p id="ja492c14p2">
<span class="m-text m-primary">napi byaggho migādhipo;</span><br />
</p>
<p id="ja492c14p3">
<span class="m-text m-primary">Samagge sahite ñātī,</span><br />
</p>
<p id="ja492c14p4">
<span class="m-text m-primary">na byagghe kurute vase”.</span><br />
</p>
<p id="ja492c15p1">
<span class="m-text m-primary">“Kumbhīlakā sakuṇakā,</span><br />
</p>
<p id="ja492c15p2">
<span class="m-text m-primary">saṅghino gaṇacārino;</span><br />
</p>
<p id="ja492c15p3">
<span class="m-text m-primary">Sammodamānā ekajjhaṁ,</span><br />
</p>
<p id="ja492c15p4">
<span class="m-text m-primary">uppatanti ḍayanti ca.</span><br />
</p>
<p id="ja492c16p1">
<span class="m-text m-primary">Tesañca ḍayamānānaṁ,</span><br />
</p>
<p id="ja492c16p2">
<span class="m-text m-primary">ekettha apasakkati;</span><br />
</p>
<p id="ja492c16p3">
<span class="m-text m-primary">Tañca seno nitāḷeti,</span><br />
</p>
<p id="ja492c16p4">
<span class="m-text m-primary">veyyagghiyeva sā gati”.</span><br />
</p>
<p id="ja492c17p1">
<span class="m-text m-primary">“Ussāhito jaṭilena,</span><br />
</p>
<p id="ja492c17p2">
<span class="m-text m-primary">luddenāmisacakkhunā;</span><br />
</p>
<p id="ja492c17p3">
<span class="m-text m-primary">Dāṭhī dāṭhīsu pakkhandi,</span><br />
</p>
<p id="ja492c17p4">
<span class="m-text m-primary">maññamāno yathā pure”.</span><br />
</p>
<p id="ja492c18p1">
<span class="m-text m-primary">“Sādhu sambahulā ñātī,</span><br />
</p>
<p id="ja492c18p2">
<span class="m-text m-primary">api rukkhā araññajā;</span><br />
</p>
<p id="ja492c18p3">
<span class="m-text m-primary">Sūkarehi samaggehi,</span><br />
</p>
<p id="ja492c18p4">
<span class="m-text m-primary">byaggho ekāyane hato”.</span><br />
</p>
<p id="ja492c19p1">
<span class="m-text m-primary">Brāhmaṇañceva byagghañca,</span><br />
</p>
<p id="ja492c19p2">
<span class="m-text m-primary">ubho hantvāna sūkarā.</span><br />
</p>
<p id="ja492c19p3">
<span class="m-text m-primary">Ānandino pamuditā,</span><br />
</p>
<p id="ja492c19p4">
<span class="m-text m-primary">mahānādaṁ panādisuṁ.</span><br />
</p>
<p id="ja492c20p1">
<span class="m-text m-primary">Te su udumbaramūlasmiṁ,</span><br />
</p>
<p id="ja492c20p2">
<span class="m-text m-primary">sūkarā susamāgatā;</span><br />
</p>
<p id="ja492c20p3">
<span class="m-text m-primary">Tacchakaṁ abhisiñciṁsu,</span><br />
</p>
<p id="ja492c20p4">
<span class="m-text m-primary">“tvaṁ no rājāsi issaro”ti.</span><br />
</p>
<p id="ja492c21p1">
<span class="m-text m-primary">Tacchasūkarajātakaṁ navamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>