<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn12 &raquo; Saṁyutta Nikāya 12 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny00ep00kz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 12" />
  <meta name="twitter:title" content="Saṁyutta Nikāya 12" />
  <meta property="og:url" content="https://www.theravadan.org/pages/sny00ep00kz.html" />
  <meta property="og:description" content="Translators: sujato Linked Discourses 12 2. Āhāravagga 2. Fuel 17. Acelakassapasutta 17. With Kassapa, the Naked Ascetic Evaṁ me sutaṁ— So I have heard. ekaṁ samayaṁ bhagavā rājagahe viharati veḷuvane kalandakanivāpe. At one time the Buddha was staying near Rājagaha, in the Bamboo Grove, the squirrels’ feeding ground. Atha …" />
  <meta name="twitter:description" content="Translators: sujato Linked Discourses 12 2. Āhāravagga 2. Fuel 17. Acelakassapasutta 17. With Kassapa, the Naked Ascetic Evaṁ me sutaṁ— So I have heard. ekaṁ samayaṁ bhagavā rājagahe viharati veḷuvane kalandakanivāpe. At one time the Buddha was staying near Rājagaha, in the Bamboo Grove, the squirrels’ feeding ground. Atha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn12-index.html">sn12</a> &raquo;
          </span>
          Saṁyutta Nikāya 12
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 12</span></p>
<section id="aharavagga">
<h2><a href="#aharavagga">2. Āhāravagga</a></h2>
<p><span class="m-text">2. Fuel</span></p>
<section id="acelakassapasutta">
<h3><a href="#acelakassapasutta">17. Acelakassapasutta</a></h3>
<p><span class="m-text">17. With Kassapa, the Naked Ascetic</span></p>
<p id="sn12p17c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="sn12p17c1p2">
<span class="m-text m-primary">ekaṁ samayaṁ bhagavā rājagahe viharati veḷuvane kalandakanivāpe.</span><br />
<span class="m-text">At one time the Buddha was staying near Rājagaha, in the Bamboo Grove, the squirrels’ feeding ground.</span><br />
</p>
<p id="sn12p17c1p3">
<span class="m-text m-primary">Atha kho bhagavā pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisi.</span><br />
<span class="m-text">Then the Buddha robed up in the morning and, taking his bowl and robe, entered Rājagaha for alms.</span><br />
</p>
<p id="sn12p17c1p4">
<span class="m-text m-primary">Addasā kho acelo kassapo bhagavantaṁ dūratova āgacchantaṁ.</span><br />
<span class="m-text">The naked ascetic Kassapa saw the Buddha coming off in the distance.</span><br />
</p>
<p id="sn12p17c1p5">
<span class="m-text m-primary">Disvāna yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="m-text">He went up to the Buddha, and exchanged greetings with him.</span><br />
</p>
<p id="sn12p17c1p6">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ aṭṭhāsi. Ekamantaṁ ṭhito kho acelo kassapo bhagavantaṁ etadavoca:</span><br />
<span class="m-text">When the greetings and polite conversation were over, he stood to one side, and said to the Buddha,</span><br />
</p>
<p id="sn12p17c1p7">
<span class="m-text m-primary">“puccheyyāma mayaṁ bhavantaṁ gotamaṁ kañcideva desaṁ, sace no bhavaṁ gotamo okāsaṁ karoti pañhassa veyyākaraṇāyā”ti.</span><br />
<span class="m-text">“I’d like to ask Master Gotama about a certain point, if you’d take the time to answer.”</span><br />
</p>
<p id="sn12p17c1p8">
<span class="m-text m-primary">“Akālo kho tāva, kassapa, pañhassa;</span><br />
<span class="m-text">“Kassapa, it’s the wrong time for questions.</span><br />
</p>
<p id="sn12p17c1p9">
<span class="m-text m-primary">antaragharaṁ paviṭṭhamhā”ti.</span><br />
<span class="m-text">We’ve entered an inhabited area.”</span><br />
</p>
<p id="sn12p17c2p1">
<span class="m-text m-primary">Dutiyampi kho acelo kassapo bhagavantaṁ etadavoca:</span><br />
<span class="m-text">A second time,</span><br />
</p>
<p id="sn12p17c2p2">
<span class="m-text m-primary">“puccheyyāma mayaṁ bhavantaṁ gotamaṁ kañcideva desaṁ, sace no bhavaṁ gotamo okāsaṁ karoti pañhassa veyyākaraṇāyā”ti.</span><br />
</p>
<p id="sn12p17c2p3">
<span class="m-text m-primary">“Akālo kho tāva, kassapa, pañhassa;</span><br />
</p>
<p id="sn12p17c2p4">
<span class="m-text m-primary">antaragharaṁ paviṭṭhamhā”ti.</span><br />
</p>
<p id="sn12p17c2p5">
<span class="m-text m-primary">Tatiyampi kho acelo kassapo …pe…</span><br />
<span class="m-text">and a third time, Kassapa spoke to the Buddha and the Buddha replied.</span><br />
</p>
<p id="sn12p17c2p6">
<span class="m-text m-primary">antaragharaṁ paviṭṭhamhāti.</span><br />
</p>
<p id="sn12p17c2p7">
<span class="m-text m-primary">Evaṁ vutte, acelo kassapo bhagavantaṁ etadavoca:</span><br />
<span class="m-text">When this was said, Kassapa said to the Buddha,</span><br />
</p>
<p id="sn12p17c2p8">
<span class="m-text m-primary">“na kho pana mayaṁ bhavantaṁ gotamaṁ bahudeva pucchitukāmā”ti.</span><br />
<span class="m-text">“I don’t want to ask much.”</span><br />
</p>
<p id="sn12p17c2p9">
<span class="m-text m-primary">“Puccha, kassapa, yadākaṅkhasī”ti.</span><br />
<span class="m-text">“Ask what you wish, Kassapa.”</span><br />
</p>
<p id="sn12p17c3p1">
<span class="m-text m-primary">“Kiṁ nu kho, bho gotama, ‘sayaṅkataṁ dukkhan’ti?</span><br />
<span class="m-text">“Well, Master Gotama, is suffering made by oneself?”</span><br />
</p>
<p id="sn12p17c3p2">
<span class="m-text m-primary">‘Mā hevaṁ, kassapā’ti bhagavā avoca.</span><br />
<span class="m-text">“Not so, Kassapa,” said the Buddha.</span><br />
</p>
<p id="sn12p17c3p3">
<span class="m-text m-primary">‘Kiṁ pana, bho gotama, paraṅkataṁ dukkhan’ti?</span><br />
<span class="m-text">“Then is suffering made by another?”</span><br />
</p>
<p id="sn12p17c3p4">
<span class="m-text m-primary">‘Mā hevaṁ, kassapā’ti bhagavā avoca.</span><br />
<span class="m-text">“Not so, Kassapa,” said the Buddha.</span><br />
</p>
<p id="sn12p17c3p5">
<span class="m-text m-primary">‘Kiṁ nu kho, bho gotama, sayaṅkatañca paraṅkatañca dukkhan’ti?</span><br />
<span class="m-text">“Well, is suffering made by both oneself and another?”</span><br />
</p>
<p id="sn12p17c3p6">
<span class="m-text m-primary">‘Mā hevaṁ, kassapā’ti bhagavā avoca.</span><br />
<span class="m-text">“Not so, Kassapa,” said the Buddha.</span><br />
</p>
<p id="sn12p17c3p7">
<span class="m-text m-primary">‘Kiṁ pana, bho gotama, asayaṅkāraṁ aparaṅkāraṁ adhiccasamuppannaṁ dukkhan’ti?</span><br />
<span class="m-text">“Then does suffering arise by chance, not made by oneself or another?”</span><br />
</p>
<p id="sn12p17c3p8">
<span class="m-text m-primary">‘Mā hevaṁ, kassapā’ti bhagavā avoca.</span><br />
<span class="m-text">“Not so, Kassapa,” said the Buddha.</span><br />
</p>
<p id="sn12p17c3p9">
<span class="m-text m-primary">‘Kiṁ nu kho, bho gotama, natthi dukkhan’ti?</span><br />
<span class="m-text">“Well, is there no such thing as suffering?”</span><br />
</p>
<p id="sn12p17c3p10">
<span class="m-text m-primary">‘Na kho, kassapa, natthi dukkhaṁ.</span><br />
<span class="m-text">“It’s not that there’s no such thing as suffering.</span><br />
</p>
<p id="sn12p17c3p11">
<span class="m-text m-primary">Atthi kho, kassapa, dukkhan’ti.</span><br />
<span class="m-text">Suffering is real.”</span><br />
</p>
<p id="sn12p17c3p12">
<span class="m-text m-primary">‘Tena hi bhavaṁ gotamo dukkhaṁ na jānāti, na passatī’ti.</span><br />
<span class="m-text">“Then Master Gotama doesn’t know nor see suffering.”</span><br />
</p>
<p id="sn12p17c3p13">
<span class="m-text m-primary">‘Na khvāhaṁ, kassapa, dukkhaṁ na jānāmi, na passāmi.</span><br />
<span class="m-text">“It’s not that I don’t know or see suffering.</span><br />
</p>
<p id="sn12p17c3p14">
<span class="m-text m-primary">Jānāmi khvāhaṁ, kassapa, dukkhaṁ;</span><br />
<span class="m-text">I do know suffering,</span><br />
</p>
<p id="sn12p17c3p15">
<span class="m-text m-primary">passāmi khvāhaṁ, kassapa, dukkhan’”ti.</span><br />
<span class="m-text">I do see suffering.”</span><br />
</p>
<p id="sn12p17c4p1">
<span class="m-text m-primary">“Kiṁ nu kho, bho gotama, ‘sayaṅkataṁ dukkhan’ti iti puṭṭho samāno ‘mā hevaṁ, kassapā’ti vadesi.</span><br />
<span class="m-text">“Master Gotama, when asked these questions, you say ‘not so’.</span><br />
</p>
<p id="sn12p17c4p2">
<span class="m-text m-primary">‘Kiṁ pana, bho gotama, paraṅkataṁ dukkhan’ti iti puṭṭho samāno ‘mā hevaṁ, kassapā’ti vadesi.</span><br />
</p>
<p id="sn12p17c4p3">
<span class="m-text m-primary">‘Kiṁ nu kho, bho gotama, sayaṅkatañca paraṅkatañca dukkhan’ti iti puṭṭho samāno ‘mā hevaṁ, kassapā’ti vadesi.</span><br />
</p>
<p id="sn12p17c4p4">
<span class="m-text m-primary">‘Kiṁ pana, bho gotama, asayaṅkāraṁ aparaṅkāraṁ adhiccasamuppannaṁ dukkhan’ti iti puṭṭho samāno ‘mā hevaṁ, kassapā’ti vadesi.</span><br />
</p>
<p id="sn12p17c4p5">
<span class="m-text m-primary">‘Kiṁ nu kho, bho gotama, natthi dukkhan’ti iti puṭṭho samāno ‘na kho, kassapa, natthi dukkhaṁ, atthi kho, kassapa, dukkhan’ti vadesi.</span><br />
<span class="m-text">Yet you say that there is such a thing as suffering.</span><br />
</p>
<p id="sn12p17c4p6">
<span class="m-text m-primary">‘Tena hi bhavaṁ gotamo dukkhaṁ na jānāti na passatī’ti iti puṭṭho samāno ‘na khvāhaṁ, kassapa, dukkhaṁ na jānāmi na passāmi.</span><br />
</p>
<p id="sn12p17c4p7">
<span class="m-text m-primary">Jānāmi khvāhaṁ, kassapa, dukkhaṁ;</span><br />
<span class="m-text">And you say that you do know suffering,</span><br />
</p>
<p id="sn12p17c4p8">
<span class="m-text m-primary">passāmi khvāhaṁ, kassapa, dukkhan’ti vadesi.</span><br />
<span class="m-text">and you do see suffering.</span><br />
</p>
<p id="sn12p17c4p9">
<span class="m-text m-primary">Ācikkhatu ca me, bhante, bhagavā dukkhaṁ.</span><br />
<span class="m-text">Sir, explain suffering to me!</span><br />
</p>
<p id="sn12p17c4p10">
<span class="m-text m-primary">Desetu ca me, bhante, bhagavā dukkhan”ti.</span><br />
<span class="m-text">Teach me about suffering!”</span><br />
</p>
<p id="sn12p17c5p1">
<span class="m-text m-primary">“‘So karoti so paṭisaṁvedayatī’ti kho, kassapa, ādito sato ‘sayaṅkataṁ dukkhan’ti iti vadaṁ sassataṁ etaṁ pareti.</span><br />
<span class="m-text">“Suppose that the person who does the deed experiences the result. Then for one who has existed since the beginning, suffering is made by oneself. This statement leans toward eternalism.</span><br />
</p>
<p id="sn12p17c5p2">
<span class="m-text m-primary">‘Añño karoti añño paṭisaṁvedayatī’ti kho, kassapa, vedanābhitunnassa sato ‘paraṅkataṁ dukkhan’ti iti vadaṁ ucchedaṁ etaṁ pareti.</span><br />
<span class="m-text">Suppose that one person does the deed and another experiences the result. Then for one stricken by feeling, suffering is made by another. This statement leans toward annihilationism.</span><br />
</p>
<p id="sn12p17c5p3">
<span class="m-text m-primary">Ete te, kassapa, ubho ante anupagamma majjhena tathāgato dhammaṁ deseti:</span><br />
<span class="m-text">Avoiding these two extremes, the Realized One teaches by the middle way:</span><br />
</p>
<p id="sn12p17c5p4">
<span class="m-text m-primary">‘avijjāpaccayā saṅkhārā;</span><br />
<span class="m-text">‘Ignorance is a condition for choices.</span><br />
</p>
<p id="sn12p17c5p5">
<span class="m-text m-primary">saṅkhārapaccayā viññāṇaṁ …pe…</span><br />
<span class="m-text">Choices are a condition for consciousness. …</span><br />
</p>
<p id="sn12p17c5p6">
<span class="m-text m-primary">evametassa kevalassa dukkhakkhandhassa samudayo hoti.</span><br />
<span class="m-text">That is how this entire mass of suffering originates.</span><br />
</p>
<p id="sn12p17c5p7">
<span class="m-text m-primary">Avijjāya tveva asesavirāganirodhā saṅkhāranirodho;</span><br />
<span class="m-text">When ignorance fades away and ceases with nothing left over, choices cease.</span><br />
</p>
<p id="sn12p17c5p8">
<span class="m-text m-primary">saṅkhāranirodhā viññāṇanirodho …pe…</span><br />
<span class="m-text">When choices cease, consciousness ceases. …</span><br />
</p>
<p id="sn12p17c5p9">
<span class="m-text m-primary">evametassa kevalassa dukkhakkhandhassa nirodho hotī’”ti.</span><br />
<span class="m-text">That is how this entire mass of suffering ceases.’”</span><br />
</p>
<p id="sn12p17c6p1">
<span class="m-text m-primary">Evaṁ vutte, acelo kassapo bhagavantaṁ etadavoca:</span><br />
<span class="m-text">When this was said, Kassapa said to the Buddha,</span><br />
</p>
<p id="sn12p17c6p2">
<span class="m-text m-primary">“abhikkantaṁ, bhante, abhikkantaṁ, bhante.</span><br />
<span class="m-text">“Excellent, sir! Excellent!</span><br />
</p>
<p id="sn12p17c6p3">
<span class="m-text m-primary">Seyyathāpi, bhante, nikkujjitaṁ vā ukkujjeyya …pe… ‘cakkhumanto rūpāni dakkhantī’ti; evamevaṁ bhagavatā anekapariyāyena dhammo pakāsito.</span><br />
<span class="m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, the Buddha has made the teaching clear in many ways.</span><br />
</p>
<p id="sn12p17c6p4">
<span class="m-text m-primary">Esāhaṁ, bhante, bhagavantaṁ saraṇaṁ gacchāmi dhammañca bhikkhusaṅghañca.</span><br />
<span class="m-text">I go for refuge to the Buddha, to the teaching, and to the mendicant Saṅgha.</span><br />
</p>
<p id="sn12p17c6p5">
<span class="m-text m-primary">Labheyyāhaṁ, bhante, bhagavato santike pabbajjaṁ, labheyyaṁ upasampadan”ti.</span><br />
<span class="m-text">Sir, may I receive the going forth, the ordination in the Buddha’s presence?”</span><br />
</p>
<p id="sn12p17c7p1">
<span class="m-text m-primary">“Yo kho, kassapa, aññatitthiyapubbo imasmiṁ dhammavinaye ākaṅkhati pabbajjaṁ, ākaṅkhati upasampadaṁ, so cattāro māse parivasati. Catunnaṁ māsānaṁ accayena āraddhacittā bhikkhū pabbājenti upasampādenti bhikkhubhāvāya.</span><br />
<span class="m-text">“Kassapa, if someone formerly ordained in another sect wishes to take the going forth, the ordination in this teaching and training, they must spend four months on probation. When four months have passed, if the mendicants are satisfied, they’ll give the going forth, the ordination into monkhood.</span><br />
</p>
<p id="sn12p17c7p2">
<span class="m-text m-primary">Api ca mayā puggalavemattatā viditā”ti.</span><br />
<span class="m-text">However, I have recognized individual differences.”</span><br />
</p>
<p id="sn12p17c8p1">
<span class="m-text m-primary">“Sace, bhante, aññatitthiyapubbo imasmiṁ dhammavinaye ākaṅkhati pabbajjaṁ, ākaṅkhati upasampadaṁ, cattāro māse parivasati. Catunnaṁ māsānaṁ accayena āraddhacittā bhikkhū pabbājenti upasampādenti bhikkhubhāvāya. Ahaṁ cattāri vassāni parivasissāmi, catunnaṁ vassānaṁ accayena āraddhacittā bhikkhū pabbājentu upasampādentu bhikkhubhāvāyā”ti.</span><br />
<span class="m-text">“Sir, if four months probation are required in such a case, I’ll spend four years on probation. When four years have passed, if the mendicants are satisfied, let them give me the going forth, the ordination into monkhood.”</span><br />
</p>
<p id="sn12p17c9p1">
<span class="m-text m-primary">Alattha kho acelo kassapo bhagavato santike pabbajjaṁ, alattha upasampadaṁ.</span><br />
<span class="m-text">And the naked ascetic Kassapa received the going forth, the ordination in the Buddha’s presence.</span><br />
</p>
<p id="sn12p17c9p2">
<span class="m-text m-primary">Acirūpasampanno ca panāyasmā kassapo eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi.</span><br />
<span class="m-text">Not long after his ordination, Venerable Kassapa, living alone, withdrawn, diligent, keen, and resolute, soon realized the supreme culmination of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness.</span><br />
</p>
<p id="sn12p17c9p3">
<span class="m-text m-primary">“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi.</span><br />
<span class="m-text">He understood: “Rebirth is ended; the spiritual journey has been completed; what had to be done has been done; there is no return to any state of existence.”</span><br />
</p>
<p id="sn12p17c9p4">
<span class="m-text m-primary">Aññataro ca panāyasmā kassapo arahataṁ ahosīti.</span><br />
<span class="m-text">And Venerable Kassapa became one of the perfected.</span><br />
</p>
<p id="sn12p17c9p5">
<span class="m-text m-primary">Sattamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>