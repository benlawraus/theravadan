<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an5 &raquo; Aṅguttara Nikāya 5.157 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0005p0157.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an5-index.html">an5</a> &raquo;
          </span>
          Aṅguttara Nikāya 5.157
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0005p0156.html">Previous</a></div>
<div class="m-col-t-6 m-text-right">
<a href="https://theravadan.org/pages/an0005p0158.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 5.157</span></p>
<p id="an5p157c0p2">
<span class="pali m-text">16. Saddhammavagga</span><br />
<span class="sujato m-text">16. The True Teaching</span><br />
</p>
<section id="dukkathasutta">
<span id="an5p157c0p3"></span><h2><span class="pali m-text">Dukkathāsutta</span></h2>
<p><span class="sujato m-text">Inappropriate Talk</span></p>
<p id="an5p157c1p1">
<span class="pali m-text">“Pañcannaṁ, bhikkhave, puggalānaṁ kathā dukkathā puggale puggalaṁ upanidhāya.</span><br />
<span class="sujato m-text">“Mendicants, it is inappropriate to speak to five kinds of person by comparing that person with someone else.</span><br />
</p>
<p id="an5p157c1p2">
<span class="pali m-text">Katamesaṁ pañcannaṁ?</span><br />
<span class="sujato m-text">What five?</span><br />
</p>
<p id="an5p157c1p3">
<span class="pali m-text">Assaddhassa, bhikkhave, saddhākathā dukkathā;</span><br />
<span class="sujato m-text">It’s inappropriate to talk to an unfaithful person about faith.</span><br />
</p>
<p id="an5p157c1p4">
<span class="pali m-text">dussīlassa sīlakathā dukkathā;</span><br />
<span class="sujato m-text">It’s inappropriate to talk to an unethical person about ethics.</span><br />
</p>
<p id="an5p157c1p5">
<span class="pali m-text">appassutassa bāhusaccakathā dukkathā;</span><br />
<span class="sujato m-text">It’s inappropriate to talk to an unlearned person about learning.</span><br />
</p>
<p id="an5p157c1p6">
<span class="pali m-text">maccharissa cāgakathā dukkathā;</span><br />
<span class="sujato m-text">It’s inappropriate to talk to a stingy person about generosity.</span><br />
</p>
<p id="an5p157c1p7">
<span class="pali m-text">duppaññassa paññākathā dukkathā.</span><br />
<span class="sujato m-text">It’s inappropriate to talk to a witless person about wisdom.</span><br />
</p>
<p id="an5p157c2p1">
<span class="pali m-text">Kasmā ca, bhikkhave, assaddhassa saddhākathā dukkathā?</span><br />
<span class="sujato m-text">And why is it inappropriate to talk to an unfaithful person about faith?</span><br />
</p>
<p id="an5p157c2p2">
<span class="pali m-text">Assaddho, bhikkhave, saddhākathāya kacchamānāya abhisajjati kuppati byāpajjati patitthīyati kopañca dosañca appaccayañca pātukaroti.</span><br />
<span class="sujato m-text">When an unfaithful person is spoken to about faith they lose their temper, becoming annoyed, hostile, and hard-hearted, and displaying annoyance, hate, and bitterness.</span><br />
</p>
<p id="an5p157c2p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an5p157c2p4">
<span class="pali m-text">Tañhi so, bhikkhave, saddhāsampadaṁ attani na samanupassati, na ca labhati tatonidānaṁ pītipāmojjaṁ.</span><br />
<span class="sujato m-text">Not seeing that faith in themselves, they don’t get the rapture and joy that faith brings.</span><br />
</p>
<p id="an5p157c2p5">
<span class="pali m-text">Tasmā assaddhassa saddhākathā dukkathā.</span><br />
<span class="sujato m-text">That’s why it’s inappropriate to talk to an unfaithful person about faith.</span><br />
</p>
<p id="an5p157c3p1">
<span class="pali m-text">Kasmā ca, bhikkhave, dussīlassa sīlakathā dukkathā?</span><br />
<span class="sujato m-text">And why is it inappropriate to talk to an unethical person about ethics?</span><br />
</p>
<p id="an5p157c3p2">
<span class="pali m-text">Dussīlo, bhikkhave, sīlakathāya kacchamānāya abhisajjati kuppati byāpajjati patitthīyati kopañca dosañca appaccayañca pātukaroti.</span><br />
<span class="sujato m-text">When an unethical person is spoken to about ethics they lose their temper …</span><br />
</p>
<p id="an5p157c3p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an5p157c3p4">
<span class="pali m-text">Tañhi so, bhikkhave, sīlasampadaṁ attani na samanupassati na ca labhati tatonidānaṁ pītipāmojjaṁ.</span><br />
<span class="sujato m-text">Not seeing that ethical conduct in themselves, they don’t get the rapture and joy that ethical conduct brings.</span><br />
</p>
<p id="an5p157c3p5">
<span class="pali m-text">Tasmā dussīlassa sīlakathā dukkathā.</span><br />
<span class="sujato m-text">That’s why it’s inappropriate to talk to an unethical person about ethics.</span><br />
</p>
<p id="an5p157c4p1">
<span class="pali m-text">Kasmā ca, bhikkhave, appassutassa bāhusaccakathā dukkathā?</span><br />
<span class="sujato m-text">And why is it inappropriate to talk to an unlearned person about learning?</span><br />
</p>
<p id="an5p157c4p2">
<span class="pali m-text">Appassuto, bhikkhave, bāhusaccakathāya kacchamānāya abhisajjati kuppati byāpajjati patitthīyati kopañca dosañca appaccayañca pātukaroti.</span><br />
<span class="sujato m-text">When an unlearned person is spoken to about learning they lose their temper …</span><br />
</p>
<p id="an5p157c4p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an5p157c4p4">
<span class="pali m-text">Tañhi so, bhikkhave, sutasampadaṁ attani na samanupassati, na ca labhati tatonidānaṁ pītipāmojjaṁ.</span><br />
<span class="sujato m-text">Not seeing that learning in themselves, they don’t get the rapture and joy that learning brings.</span><br />
</p>
<p id="an5p157c4p5">
<span class="pali m-text">Tasmā appassutassa bāhusaccakathā dukkathā.</span><br />
<span class="sujato m-text">That’s why it’s inappropriate to talk to an unlearned person about learning.</span><br />
</p>
<p id="an5p157c5p1">
<span class="pali m-text">Kasmā ca, bhikkhave, maccharissa cāgakathā dukkathā?</span><br />
<span class="sujato m-text">And why is it inappropriate to talk to a stingy person about generosity?</span><br />
</p>
<p id="an5p157c5p2">
<span class="pali m-text">Maccharī, bhikkhave, cāgakathāya kacchamānāya abhisajjati kuppati byāpajjati patitthīyati kopañca dosañca appaccayañca pātukaroti.</span><br />
<span class="sujato m-text">When an stingy person is spoken to about generosity they lose their temper …</span><br />
</p>
<p id="an5p157c5p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an5p157c5p4">
<span class="pali m-text">Tañhi so, bhikkhave, cāgasampadaṁ attani na samanupassati na ca labhati tatonidānaṁ pītipāmojjaṁ.</span><br />
<span class="sujato m-text">Not seeing that generosity in themselves, they don’t get the rapture and joy that generosity brings.</span><br />
</p>
<p id="an5p157c5p5">
<span class="pali m-text">Tasmā maccharissa cāgakathā dukkathā.</span><br />
<span class="sujato m-text">That’s why it’s inappropriate to talk to a stingy person about generosity.</span><br />
</p>
<p id="an5p157c6p1">
<span class="pali m-text">Kasmā ca, bhikkhave, duppaññassa paññākathā dukkathā?</span><br />
<span class="sujato m-text">And why is it inappropriate to talk to a witless person about wisdom?</span><br />
</p>
<p id="an5p157c6p2">
<span class="pali m-text">Duppañño, bhikkhave, paññākathāya kacchamānāya abhisajjati kuppati byāpajjati patitthīyati kopañca dosañca appaccayañca pātukaroti.</span><br />
<span class="sujato m-text">When a witless person is spoken to about wisdom they lose their temper, becoming annoyed, hostile, and hard-hearted, and displaying annoyance, hate, and bitterness.</span><br />
</p>
<p id="an5p157c6p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an5p157c6p4">
<span class="pali m-text">Tañhi so, bhikkhave, paññāsampadaṁ attani na samanupassati, na ca labhati tatonidānaṁ pītipāmojjaṁ.</span><br />
<span class="sujato m-text">Not seeing that wisdom in themselves, they don’t get the rapture and joy that wisdom brings.</span><br />
</p>
<p id="an5p157c6p5">
<span class="pali m-text">Tasmā duppaññassa paññākathā dukkathā.</span><br />
<span class="sujato m-text">That’s why it’s inappropriate to talk to a witless person about wisdom.</span><br />
</p>
<p id="an5p157c6p6">
<span class="pali m-text">Imesaṁ kho, bhikkhave, pañcannaṁ puggalānaṁ kathā dukkathā puggale puggalaṁ upanidhāya.</span><br />
<span class="sujato m-text">It is inappropriate to speak to these five kinds of person by comparing that person with someone else.</span><br />
</p>
<p id="an5p157c7p1">
<span class="pali m-text">Pañcannaṁ, bhikkhave, puggalānaṁ kathā sukathā puggale puggalaṁ upanidhāya.</span><br />
<span class="sujato m-text">It is appropriate to speak to five kinds of person by comparing that person with someone else.</span><br />
</p>
<p id="an5p157c7p2">
<span class="pali m-text">Katamesaṁ pañcannaṁ?</span><br />
<span class="sujato m-text">What five?</span><br />
</p>
<p id="an5p157c7p3">
<span class="pali m-text">Saddhassa, bhikkhave, saddhākathā sukathā;</span><br />
<span class="sujato m-text">It’s appropriate to talk to a faithful person about faith.</span><br />
</p>
<p id="an5p157c7p4">
<span class="pali m-text">sīlavato sīlakathā sukathā;</span><br />
<span class="sujato m-text">It’s appropriate to talk to an ethical person about ethical conduct.</span><br />
</p>
<p id="an5p157c7p5">
<span class="pali m-text">bahussutassa bāhusaccakathā sukathā;</span><br />
<span class="sujato m-text">It’s appropriate to talk to a learned person about learning.</span><br />
</p>
<p id="an5p157c7p6">
<span class="pali m-text">cāgavato cāgakathā sukathā;</span><br />
<span class="sujato m-text">It’s appropriate to talk to a generous person about generosity.</span><br />
</p>
<p id="an5p157c7p7">
<span class="pali m-text">paññavato paññākathā sukathā.</span><br />
<span class="sujato m-text">It’s appropriate to talk to a wise person about wisdom.</span><br />
</p>
<p id="an5p157c8p1">
<span class="pali m-text">Kasmā ca, bhikkhave, saddhassa saddhākathā sukathā?</span><br />
<span class="sujato m-text">And why is it appropriate to talk to a faithful person about faith?</span><br />
</p>
<p id="an5p157c8p2">
<span class="pali m-text">Saddho, bhikkhave, saddhākathāya kacchamānāya nābhisajjati na kuppati na byāpajjati na patitthīyati na kopañca dosañca appaccayañca pātukaroti.</span><br />
<span class="sujato m-text">When a faithful person is spoken to about faith they don’t lose their temper, they don’t get annoyed, hostile, and hard-hearted, or display annoyance, hate, and bitterness.</span><br />
</p>
<p id="an5p157c8p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an5p157c8p4">
<span class="pali m-text">Tañhi so, bhikkhave, saddhāsampadaṁ attani samanupassati labhati ca tatonidānaṁ pītipāmojjaṁ.</span><br />
<span class="sujato m-text">Seeing that faith in themselves, they get the rapture and joy that faith brings.</span><br />
</p>
<p id="an5p157c8p5">
<span class="pali m-text">Tasmā saddhassa saddhākathā sukathā.</span><br />
<span class="sujato m-text">That’s why it’s appropriate to talk to a faithful person about faith.</span><br />
</p>
<p id="an5p157c9p1">
<span class="pali m-text">Kasmā ca, bhikkhave, sīlavato sīlakathā sukathā?</span><br />
<span class="sujato m-text">And why is it appropriate to talk to an ethical person about ethical conduct?</span><br />
</p>
<p id="an5p157c9p2">
<span class="pali m-text">Sīlavā, bhikkhave, sīlakathāya kacchamānāya nābhisajjati na kuppati na byāpajjati na patitthīyati na kopañca dosañca appaccayañca pātukaroti.</span><br />
<span class="sujato m-text">When an ethical person is spoken to about ethical conduct they don’t lose their temper …</span><br />
</p>
<p id="an5p157c9p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an5p157c9p4">
<span class="pali m-text">Tañhi so, bhikkhave, sīlasampadaṁ attani samanupassati, labhati ca tatonidānaṁ pītipāmojjaṁ.</span><br />
<span class="sujato m-text">Seeing that ethical conduct in themselves, they get the rapture and joy that ethical conduct brings.</span><br />
</p>
<p id="an5p157c9p5">
<span class="pali m-text">Tasmā sīlavato sīlakathā sukathā.</span><br />
<span class="sujato m-text">That’s why it’s appropriate to talk to an ethical person about ethical conduct.</span><br />
</p>
<p id="an5p157c10p1">
<span class="pali m-text">Kasmā ca, bhikkhave, bahussutassa bāhusaccakathā sukathā?</span><br />
<span class="sujato m-text">And why is it appropriate to talk to a learned person about learning?</span><br />
</p>
<p id="an5p157c10p2">
<span class="pali m-text">Bahussuto, bhikkhave, bāhusaccakathāya kacchamānāya nābhisajjati na kuppati na byāpajjati na patitthīyati na kopañca dosañca appaccayañca pātukaroti.</span><br />
<span class="sujato m-text">When a learned person is spoken to about learning they don’t lose their temper …</span><br />
</p>
<p id="an5p157c10p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an5p157c10p4">
<span class="pali m-text">Tañhi so, bhikkhave, sutasampadaṁ attani samanupassati, labhati ca tatonidānaṁ pītipāmojjaṁ.</span><br />
<span class="sujato m-text">Seeing that learning in themselves, they get the rapture and joy that learning brings.</span><br />
</p>
<p id="an5p157c10p5">
<span class="pali m-text">Tasmā bahussutassa bāhusaccakathā sukathā.</span><br />
<span class="sujato m-text">That’s why it’s appropriate to talk to a learned person about learning.</span><br />
</p>
<p id="an5p157c11p1">
<span class="pali m-text">Kasmā ca, bhikkhave, cāgavato cāgakathā sukathā?</span><br />
<span class="sujato m-text">And why is it appropriate to talk to a generous person about generosity?</span><br />
</p>
<p id="an5p157c11p2">
<span class="pali m-text">Cāgavā, bhikkhave, cāgakathāya kacchamānāya nābhisajjati na kuppati na byāpajjati na patitthīyati na kopañca dosañca appaccayañca pātukaroti.</span><br />
<span class="sujato m-text">When a generous person is spoken to about generosity they don’t lose their temper …</span><br />
</p>
<p id="an5p157c11p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an5p157c11p4">
<span class="pali m-text">Tañhi so, bhikkhave, cāgasampadaṁ attani samanupassati, labhati ca tatonidānaṁ pītipāmojjaṁ.</span><br />
<span class="sujato m-text">Seeing that generosity in themselves, they get the rapture and joy that generosity brings.</span><br />
</p>
<p id="an5p157c11p5">
<span class="pali m-text">Tasmā cāgavato cāgakathā sukathā.</span><br />
<span class="sujato m-text">That’s why it’s appropriate to talk to a generous person about generosity.</span><br />
</p>
<p id="an5p157c12p1">
<span class="pali m-text">Kasmā ca, bhikkhave, paññavato paññākathā sukathā?</span><br />
<span class="sujato m-text">And why is it appropriate to talk to a wise person about wisdom?</span><br />
</p>
<p id="an5p157c12p2">
<span class="pali m-text">Paññavā, bhikkhave, paññākathāya kacchamānāya nābhisajjati na kuppati na byāpajjati na patitthīyati na kopañca dosañca appaccayañca pātukaroti.</span><br />
<span class="sujato m-text">When a wise person is spoken to about wisdom they don’t lose their temper, they don’t get annoyed, hostile, and hard-hearted, or display annoyance, hate, and bitterness.</span><br />
</p>
<p id="an5p157c12p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an5p157c12p4">
<span class="pali m-text">Tañhi so, bhikkhave, paññāsampadaṁ attani samanupassati labhati ca tatonidānaṁ pītipāmojjaṁ.</span><br />
<span class="sujato m-text">Seeing that wisdom in themselves, they get the rapture and joy that wisdom brings.</span><br />
</p>
<p id="an5p157c12p5">
<span class="pali m-text">Tasmā paññavato paññākathā sukathā.</span><br />
<span class="sujato m-text">That’s why it’s appropriate to talk to a wise person about wisdom.</span><br />
</p>
<p id="an5p157c12p6">
<span class="pali m-text">Imesaṁ kho, bhikkhave, pañcannaṁ puggalānaṁ kathā sukathā puggale puggalaṁ upanidhāyā”ti.</span><br />
<span class="sujato m-text">It is appropriate to speak to these five kinds of person by comparing that person with someone else.”</span><br />
</p>
<p id="an5p157c12p7">
<span class="pali m-text">Sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0005p0156.html">Previous</a></div>
<div class="m-col-t-6 m-text-right">
<a href="https://theravadan.org/pages/an0005p0158.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>