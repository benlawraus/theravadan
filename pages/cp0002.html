<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/cp0002.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/cp0001.html">Previous</a></div>
<div class="m-col-t-6 m-text-right">
<a href="https://theravadan.org/pages/cp0003.html">Next</a></div>
</div>
<p id="cp2c0p2">
<span class="pali m-text">Akittivagga</span><br />
</p>
<p id="cp2c0p3">
<span class="pali m-text">Dānapāramī 2</span><br />
</p>
<section id="sankhacariya">
<span id="cp2c0p4"></span><h2><span class="pali m-text">Saṅkhacariya</span></h2>
<p id="cp2c1p1">
<span class="pali m-text">“Punāparaṁ yadā homi,</span><br />
</p>
<p id="cp2c1p2">
<span class="pali m-text">Brāhmaṇo saṅkhasavhayo;</span><br />
</p>
<p id="cp2c1p3">
<span class="pali m-text">Mahāsamuddaṁ taritukāmo,</span><br />
</p>
<p id="cp2c1p4">
<span class="pali m-text">Upagacchāmi paṭṭanaṁ.</span><br />
</p>
<p id="cp2c2p1">
<span class="pali m-text">Tatthaddasaṁ paṭipathe,</span><br />
</p>
<p id="cp2c2p2">
<span class="pali m-text">Sayambhuṁ aparājitaṁ;</span><br />
</p>
<p id="cp2c2p3">
<span class="pali m-text">Kantāraddhānaṁ paṭipannaṁ,</span><br />
</p>
<p id="cp2c2p4">
<span class="pali m-text">Tattāya kaṭhinabhūmiyā.</span><br />
</p>
<p id="cp2c3p1">
<span class="pali m-text">Tamahaṁ paṭipathe disvā,</span><br />
</p>
<p id="cp2c3p2">
<span class="pali m-text">imamatthaṁ vicintayiṁ;</span><br />
</p>
<p id="cp2c3p3">
<span class="pali m-text">‘Idaṁ khettaṁ anuppattaṁ,</span><br />
</p>
<p id="cp2c3p4">
<span class="pali m-text">puññakāmassa jantuno.</span><br />
</p>
<p id="cp2c4p1">
<span class="pali m-text">Yathā kassako puriso,</span><br />
</p>
<p id="cp2c4p2">
<span class="pali m-text">khettaṁ disvā mahāgamaṁ;</span><br />
</p>
<p id="cp2c4p3">
<span class="pali m-text">Tattha bījaṁ na ropeti,</span><br />
</p>
<p id="cp2c4p4">
<span class="pali m-text">na so dhaññena atthiko.</span><br />
</p>
<p id="cp2c5p1">
<span class="pali m-text">Evamevāhaṁ puññakāmo,</span><br />
</p>
<p id="cp2c5p2">
<span class="pali m-text">Disvā khettavaruttamaṁ;</span><br />
</p>
<p id="cp2c5p3">
<span class="pali m-text">Yadi tattha kāraṁ na karomi,</span><br />
</p>
<p id="cp2c5p4">
<span class="pali m-text">Nāhaṁ puññena atthiko.</span><br />
</p>
<p id="cp2c6p1">
<span class="pali m-text">Yathā amacco muddikāmo,</span><br />
</p>
<p id="cp2c6p2">
<span class="pali m-text">rañño antepure jane;</span><br />
</p>
<p id="cp2c6p3">
<span class="pali m-text">Na deti tesaṁ dhanadhaññaṁ,</span><br />
</p>
<p id="cp2c6p4">
<span class="pali m-text">muddito parihāyati.</span><br />
</p>
<p id="cp2c7p1">
<span class="pali m-text">Evamevāhaṁ puññakāmo,</span><br />
</p>
<p id="cp2c7p2">
<span class="pali m-text">Vipulaṁ disvāna dakkhiṇaṁ;</span><br />
</p>
<p id="cp2c7p3">
<span class="pali m-text">Yadi tassa dānaṁ na dadāmi,</span><br />
</p>
<p id="cp2c7p4">
<span class="pali m-text">Parihāyissāmi puññato’.</span><br />
</p>
<p id="cp2c8p1">
<span class="pali m-text">Evāhaṁ cintayitvāna,</span><br />
</p>
<p id="cp2c8p2">
<span class="pali m-text">orohitvā upāhanā;</span><br />
</p>
<p id="cp2c8p3">
<span class="pali m-text">Tassa pādāni vanditvā,</span><br />
</p>
<p id="cp2c8p4">
<span class="pali m-text">adāsiṁ chattupāhanaṁ.</span><br />
</p>
<p id="cp2c9p1">
<span class="pali m-text">Tenevāhaṁ sataguṇato,</span><br />
</p>
<p id="cp2c9p2">
<span class="pali m-text">Sukhumālo sukhedhito;</span><br />
</p>
<p id="cp2c9p3">
<span class="pali m-text">Api ca dānaṁ paripūrento,</span><br />
</p>
<p id="cp2c9p4">
<span class="pali m-text">Evaṁ tassa adāsahan”ti.</span><br />
</p>
<p id="cp2c10p1">
<span class="pali m-text">Saṅkhacariyaṁ dutiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/cp0001.html">Previous</a></div>
<div class="m-col-t-6 m-text-right">
<a href="https://theravadan.org/pages/cp0003.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>