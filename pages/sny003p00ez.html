<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn3 &raquo; Saṁyutta Nikāya 3 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/sny003p00ez.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 3" />
  <meta name="twitter:title" content="Saṁyutta Nikāya 3" />
  <meta property="og:url" content="/pages/sny003p00ez.html" />
  <meta property="og:description" content="Translators: sujato Linked Discourses 3.12 2. Dutiyavagga 2. Childless 12. Pañcarājasutta Five Kings Sāvatthinidānaṁ. At Sāvatthī. Tena kho pana samayena pañcannaṁ rājūnaṁ pasenadipamukhānaṁ pañcahi kāmaguṇehi samappitānaṁ samaṅgībhūtānaṁ paricārayamānānaṁ ayamantarākathā udapādi: Now at that time five kings headed by Pasenadi were amusing themselves, supplied and provided with the …" />
  <meta name="twitter:description" content="Translators: sujato Linked Discourses 3.12 2. Dutiyavagga 2. Childless 12. Pañcarājasutta Five Kings Sāvatthinidānaṁ. At Sāvatthī. Tena kho pana samayena pañcannaṁ rājūnaṁ pasenadipamukhānaṁ pañcahi kāmaguṇehi samappitānaṁ samaṅgībhūtānaṁ paricārayamānānaṁ ayamantarākathā udapādi: Now at that time five kings headed by Pasenadi were amusing themselves, supplied and provided with the …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-sn-index.html">sn</a> &raquo;
            <a href="/pages/ms-sutta-sn-sn3-index.html">sn3</a> &raquo;
          </span>
          Saṁyutta Nikāya 3
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Linked Discourses 3.12</span></p>
<section id="dutiyavagga">
<h2><a href="#dutiyavagga">2. Dutiyavagga</a></h2>
<p><span class="sujato m-text">2. Childless</span></p>
<section id="pancarajasutta">
<h3><a href="#pancarajasutta">12. Pañcarājasutta</a></h3>
<p><span class="sujato m-text">Five Kings</span></p>
<p id="sn3p12c1p1">
<span class="pali m-text">Sāvatthinidānaṁ.</span><br />
<span class="sujato m-text">At Sāvatthī.</span><br />
</p>
<p id="sn3p12c1p2">
<span class="pali m-text">Tena kho pana samayena pañcannaṁ rājūnaṁ pasenadipamukhānaṁ pañcahi kāmaguṇehi samappitānaṁ samaṅgībhūtānaṁ paricārayamānānaṁ ayamantarākathā udapādi:</span><br />
<span class="sujato m-text">Now at that time five kings headed by Pasenadi were amusing themselves, supplied and provided with the five kinds of sensual stimulation, and this discussion came up among them:</span><br />
</p>
<p id="sn3p12c1p3">
<span class="pali m-text">“kiṁ nu kho kāmānaṁ aggan”ti?</span><br />
<span class="sujato m-text">“What’s the best of sensual pleasures?”</span><br />
</p>
<p id="sn3p12c1p4">
<span class="pali m-text">Tatrekacce evamāhaṁsu:</span><br />
<span class="sujato m-text">Some of them said,</span><br />
</p>
<p id="sn3p12c1p5">
<span class="pali m-text">“rūpā kāmānaṁ aggan”ti.</span><br />
<span class="sujato m-text">“Sights are the best of sensual pleasures!”</span><br />
</p>
<p id="sn3p12c1p6">
<span class="pali m-text">Ekacce evamāhaṁsu:</span><br />
<span class="sujato m-text">Others said,</span><br />
</p>
<p id="sn3p12c1p7">
<span class="pali m-text">“saddā kāmānaṁ aggan”ti.</span><br />
<span class="sujato m-text">“Sounds are best!”</span><br />
</p>
<p id="sn3p12c1p8">
<span class="pali m-text">Ekacce evamāhaṁsu:</span><br />
<span class="sujato m-text">Others said,</span><br />
</p>
<p id="sn3p12c1p9">
<span class="pali m-text">“gandhā kāmānaṁ aggan”ti.</span><br />
<span class="sujato m-text">“Smells are best!”</span><br />
</p>
<p id="sn3p12c1p10">
<span class="pali m-text">Ekacce evamāhaṁsu:</span><br />
<span class="sujato m-text">Others said,</span><br />
</p>
<p id="sn3p12c1p11">
<span class="pali m-text">“rasā kāmānaṁ aggan”ti.</span><br />
<span class="sujato m-text">“Tastes are best!”</span><br />
</p>
<p id="sn3p12c1p12">
<span class="pali m-text">Ekacce evamāhaṁsu:</span><br />
<span class="sujato m-text">Others said,</span><br />
</p>
<p id="sn3p12c1p13">
<span class="pali m-text">“phoṭṭhabbā kāmānaṁ aggan”ti.</span><br />
<span class="sujato m-text">“Touches are best!”</span><br />
</p>
<p id="sn3p12c1p14">
<span class="pali m-text">Yato kho te rājāno nāsakkhiṁsu aññamaññaṁ saññāpetuṁ.</span><br />
<span class="sujato m-text">Since those kings were unable to persuade each other,</span><br />
</p>
<p id="sn3p12c2p1">
<span class="pali m-text">Atha kho rājā pasenadi kosalo te rājāno etadavoca:</span><br />
<span class="sujato m-text">King Pasenadi said to them,</span><br />
</p>
<p id="sn3p12c2p2">
<span class="pali m-text">“āyāma, mārisā, yena bhagavā tenupasaṅkamissāma; upasaṅkamitvā bhagavantaṁ etamatthaṁ paṭipucchissāma.</span><br />
<span class="sujato m-text">“Come, good sirs, let’s go to the Buddha and ask him about this.</span><br />
</p>
<p id="sn3p12c2p3">
<span class="pali m-text">Yathā no bhagavā byākarissati tathā naṁ dhāressāmā”ti.</span><br />
<span class="sujato m-text">As he answers, so we’ll remember it.”</span><br />
</p>
<p id="sn3p12c2p4">
<span class="pali m-text">“Evaṁ, mārisā”ti kho te rājāno rañño pasenadissa kosalassa paccassosuṁ.</span><br />
<span class="sujato m-text">“Yes, dear sir,” replied those kings.</span><br />
</p>
<p id="sn3p12c3p1">
<span class="pali m-text">Atha kho te pañca rājāno pasenadipamukhā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinno kho rājā pasenadi kosalo bhagavantaṁ etadavoca:</span><br />
<span class="sujato m-text">Then those five kings headed by Pasenadi went to the Buddha, bowed, and sat down to one side. King Pasenadi reported their conversation to the Buddha, and said,</span><br />
</p>
<p id="sn3p12c3p2">
<span class="pali m-text">“idha, bhante, amhākaṁ pañcannaṁ rājūnaṁ pañcahi kāmaguṇehi samappitānaṁ samaṅgībhūtānaṁ paricārayamānānaṁ ayamantarākathā udapādi:</span><br />
</p>
<p id="sn3p12c3p3">
<span class="pali m-text">‘kiṁ nu kho kāmānaṁ aggan’ti?</span><br />
</p>
<p id="sn3p12c3p4">
<span class="pali m-text">Ekacce evamāhaṁsu:</span><br />
</p>
<p id="sn3p12c3p5">
<span class="pali m-text">‘rūpā kāmānaṁ aggan’ti.</span><br />
</p>
<p id="sn3p12c3p6">
<span class="pali m-text">Ekacce evamāhaṁsu:</span><br />
</p>
<p id="sn3p12c3p7">
<span class="pali m-text">‘saddā kāmānaṁ aggan’ti.</span><br />
</p>
<p id="sn3p12c3p8">
<span class="pali m-text">Ekacce evamāhaṁsu:</span><br />
</p>
<p id="sn3p12c3p9">
<span class="pali m-text">‘gandhā kāmānaṁ aggan’ti.</span><br />
</p>
<p id="sn3p12c3p10">
<span class="pali m-text">Ekacce evamāhaṁsu:</span><br />
</p>
<p id="sn3p12c3p11">
<span class="pali m-text">‘rasā kāmānaṁ aggan’ti.</span><br />
</p>
<p id="sn3p12c3p12">
<span class="pali m-text">Ekacce evamāhaṁsu:</span><br />
</p>
<p id="sn3p12c3p13">
<span class="pali m-text">‘phoṭṭhabbā kāmānaṁ aggan’ti.</span><br />
</p>
<p id="sn3p12c3p14">
<span class="pali m-text">Kiṁ nu kho, bhante, kāmānaṁ aggan”ti?</span><br />
<span class="sujato m-text">“Sir, what’s the best of sensual pleasures?”</span><br />
</p>
<p id="sn3p12c4p1">
<span class="pali m-text">“Manāpapariyantaṁ khvāhaṁ, mahārāja, pañcasu kāmaguṇesu agganti vadāmi.</span><br />
<span class="sujato m-text">“Great king, which kind of sensual stimulation is best is defined by which is most agreeable, I say.</span><br />
</p>
<p id="sn3p12c4p2">
<span class="pali m-text">Teva, mahārāja, rūpā ekaccassa manāpā honti, teva rūpā ekaccassa amanāpā honti.</span><br />
<span class="sujato m-text">The very same sights that are agreeable to some are disagreeable to others.</span><br />
</p>
<p id="sn3p12c4p3">
<span class="pali m-text">Yehi ca yo rūpehi attamano hoti paripuṇṇasaṅkappo, so tehi rūpehi aññaṁ rūpaṁ uttaritaraṁ vā paṇītataraṁ vā na pattheti.</span><br />
<span class="sujato m-text">When you’re happy with certain sights, as you’ve got all you wished for, you don’t want any other sight that’s better or finer.</span><br />
</p>
<p id="sn3p12c4p4">
<span class="pali m-text">Te tassa rūpā paramā honti.</span><br />
<span class="sujato m-text">For you, those sights are perfect</span><br />
</p>
<p id="sn3p12c4p5">
<span class="pali m-text">Te tassa rūpā anuttarā honti.</span><br />
<span class="sujato m-text">and supreme.</span><br />
</p>
<p id="sn3p12c5p1">
<span class="pali m-text">Teva, mahārāja, saddā ekaccassa manāpā honti, teva saddā ekaccassa amanāpā honti.</span><br />
<span class="sujato m-text">The very same sounds …</span><br />
</p>
<p id="sn3p12c5p2">
<span class="pali m-text">Yehi ca yo saddehi attamano hoti paripuṇṇasaṅkappo, so tehi saddehi aññaṁ saddaṁ uttaritaraṁ vā paṇītataraṁ vā na pattheti.</span><br />
</p>
<p id="sn3p12c5p3">
<span class="pali m-text">Te tassa saddā paramā honti.</span><br />
</p>
<p id="sn3p12c5p4">
<span class="pali m-text">Te tassa saddā anuttarā honti.</span><br />
</p>
<p id="sn3p12c6p1">
<span class="pali m-text">Teva, mahārāja, gandhā ekaccassa manāpā honti, teva gandhā ekaccassa amanāpā honti.</span><br />
<span class="sujato m-text">smells …</span><br />
</p>
<p id="sn3p12c6p2">
<span class="pali m-text">Yehi ca yo gandhehi attamano hoti paripuṇṇasaṅkappo, so tehi gandhehi aññaṁ gandhaṁ uttaritaraṁ vā paṇītataraṁ vā na pattheti.</span><br />
</p>
<p id="sn3p12c6p3">
<span class="pali m-text">Te tassa gandhā paramā honti.</span><br />
</p>
<p id="sn3p12c6p4">
<span class="pali m-text">Te tassa gandhā anuttarā honti.</span><br />
</p>
<p id="sn3p12c7p1">
<span class="pali m-text">Teva, mahārāja, rasā ekaccassa manāpā honti, teva rasā ekaccassa amanāpā honti.</span><br />
<span class="sujato m-text">tastes …</span><br />
</p>
<p id="sn3p12c7p2">
<span class="pali m-text">Yehi ca yo rasehi attamano hoti paripuṇṇasaṅkappo, so tehi rasehi aññaṁ rasaṁ uttaritaraṁ vā paṇītataraṁ vā na pattheti.</span><br />
</p>
<p id="sn3p12c7p3">
<span class="pali m-text">Te tassa rasā paramā honti.</span><br />
</p>
<p id="sn3p12c7p4">
<span class="pali m-text">Te tassa rasā anuttarā honti.</span><br />
</p>
<p id="sn3p12c8p1">
<span class="pali m-text">Teva, mahārāja, phoṭṭhabbā ekaccassa manāpā honti, teva phoṭṭhabbā ekaccassa amanāpā honti.</span><br />
<span class="sujato m-text">touches that are agreeable to some are disagreeable to others.</span><br />
</p>
<p id="sn3p12c8p2">
<span class="pali m-text">Yehi ca yo phoṭṭhabbehi attamano hoti paripuṇṇasaṅkappo, so tehi phoṭṭhabbehi aññaṁ phoṭṭhabbaṁ uttaritaraṁ vā paṇītataraṁ vā na pattheti.</span><br />
<span class="sujato m-text">When you’re happy with certain touches, as you’ve got all you wished for, you don’t want any other touch that’s better or finer.</span><br />
</p>
<p id="sn3p12c8p3">
<span class="pali m-text">Te tassa phoṭṭhabbā paramā honti.</span><br />
<span class="sujato m-text">For you, those touches are perfect</span><br />
</p>
<p id="sn3p12c8p4">
<span class="pali m-text">Te tassa phoṭṭhabbā anuttarā hontī”ti.</span><br />
<span class="sujato m-text">and supreme.”</span><br />
</p>
<p id="sn3p12c9p1">
<span class="pali m-text">Tena kho pana samayena candanaṅgaliko upāsako tassaṁ parisāyaṁ nisinno hoti.</span><br />
<span class="sujato m-text">Now at that time the lay follower Candanaṅgalika was sitting in that assembly.</span><br />
</p>
<p id="sn3p12c9p2">
<span class="pali m-text">Atha kho candanaṅgaliko upāsako uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca:</span><br />
<span class="sujato m-text">Then he got up from his seat, arranged his robe over one shoulder, raised his joined palms toward the Buddha, and said,</span><br />
</p>
<p id="sn3p12c9p3">
<span class="pali m-text">“paṭibhāti maṁ, bhagavā, paṭibhāti maṁ, sugatā”ti.</span><br />
<span class="sujato m-text">“I feel inspired to speak, Blessed One! I feel inspired to speak, Holy One!”</span><br />
</p>
<p id="sn3p12c9p4">
<span class="pali m-text">“Paṭibhātu taṁ, candanaṅgalikā”ti bhagavā avoca.</span><br />
<span class="sujato m-text">“Then speak as you feel inspired,” said the Buddha.</span><br />
</p>
<p id="sn3p12c10p1">
<span class="pali m-text">Atha kho candanaṅgaliko upāsako bhagavato sammukhā tadanurūpāya gāthāya abhitthavi:</span><br />
<span class="sujato m-text">Then the lay follower Candanaṅgalika extolled the Buddha in his presence with an appropriate verse:</span><br />
</p>
<p id="sn3p12c11p1">
<span class="pali m-text">“Padumaṁ yathā kokanadaṁ sugandhaṁ,</span><br />
<span class="sujato m-text">“Like a fragrant pink lotus</span><br />
</p>
<p id="sn3p12c11p2">
<span class="pali m-text">Pāto siyā phullamavītagandhaṁ;</span><br />
<span class="sujato m-text">that blooms in the morning, its fragrance unfaded—</span><br />
</p>
<p id="sn3p12c11p3">
<span class="pali m-text">Aṅgīrasaṁ passa virocamānaṁ,</span><br />
<span class="sujato m-text">see Aṅgīrasa shine,</span><br />
</p>
<p id="sn3p12c11p4">
<span class="pali m-text">Tapantamādiccamivantalikkhe”ti.</span><br />
<span class="sujato m-text">bright as the sun in the sky!”</span><br />
</p>
<p id="sn3p12c12p1">
<span class="pali m-text">Atha kho te pañca rājāno candanaṅgalikaṁ upāsakaṁ pañcahi uttarāsaṅgehi acchādesuṁ.</span><br />
<span class="sujato m-text">Then those five kings clothed Candanaṅgalika with five upper robes.</span><br />
</p>
<p id="sn3p12c12p2">
<span class="pali m-text">Atha kho candanaṅgaliko upāsako tehi pañcahi uttarāsaṅgehi bhagavantaṁ acchādesīti.</span><br />
<span class="sujato m-text">And Candanaṅgalika in turn endowed the Buddha with those robes.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>