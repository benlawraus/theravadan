<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv6 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0006p0003.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/abhidhamma-index.html">abhidhamma</a> &raquo;
            <a href="https://theravadan.org/pages/abhidhamma-kv-index.html">kv</a> &raquo;
            <a href="https://theravadan.org/pages/abhidhamma-kv-kv6-index.html">kv6</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0006p0002.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0006p0004.html">Next</a></div>
</div>
<p id="kv6p3c0p2">
<span class="pali m-text">Mahāpaṇṇāsaka</span><br />
</p>
<p id="kv6p3c0p3">
<span class="pali m-text">Chaṭṭhavagga</span><br />
</p>
<section id="saccakatha">
<span id="kv6p3c0p4"></span><h2><span class="pali m-text">Saccakathā</span></h2>
<p id="kv6p3c1p1">
<span class="pali m-text">Cattāri saccāni asaṅkhatānīti?</span><br />
</p>
<p id="kv6p3c1p2">
<span class="pali m-text">Āmantā.</span><br />
</p>
<p id="kv6p3c1p3">
<span class="pali m-text">Cattāri tāṇāni cattāri leṇāni cattāri saraṇāni cattāri parāyanāni cattāri accutāni cattāri amatāni cattāri nibbānānīti?</span><br />
</p>
<p id="kv6p3c1p4">
<span class="pali m-text">Na hevaṁ vattabbe …pe…</span><br />
</p>
<p id="kv6p3c1p5">
<span class="pali m-text">cattāri nibbānānīti?</span><br />
</p>
<p id="kv6p3c1p6">
<span class="pali m-text">Āmantā.</span><br />
</p>
<p id="kv6p3c1p7">
<span class="pali m-text">Atthi catunnaṁ nibbānānaṁ uccanīcatā hīnapaṇītatā ukkaṁsāvakaṁso sīmā vā bhedo vā rāji vā antarikā vāti?</span><br />
</p>
<p id="kv6p3c1p8">
<span class="pali m-text">Na hevaṁ vattabbe …pe….</span><br />
</p>
<p id="kv6p3c2p1">
<span class="pali m-text">Dukkhasaccaṁ asaṅkhatanti?</span><br />
</p>
<p id="kv6p3c2p2">
<span class="pali m-text">Āmantā.</span><br />
</p>
<p id="kv6p3c2p3">
<span class="pali m-text">Dukkhaṁ asaṅkhatanti?</span><br />
</p>
<p id="kv6p3c2p4">
<span class="pali m-text">Na hevaṁ vattabbe …pe…</span><br />
</p>
<p id="kv6p3c2p5">
<span class="pali m-text">dukkhasaccaṁ asaṅkhatanti?</span><br />
</p>
<p id="kv6p3c2p6">
<span class="pali m-text">Āmantā.</span><br />
</p>
<p id="kv6p3c2p7">
<span class="pali m-text">Kāyikaṁ dukkhaṁ cetasikaṁ dukkhaṁ sokaparidevadukkhadomanassaupāyāsā asaṅkhatāti?</span><br />
</p>
<p id="kv6p3c2p8">
<span class="pali m-text">Na hevaṁ vattabbe …pe…</span><br />
</p>
<p id="kv6p3c2p9">
<span class="pali m-text">samudayasaccaṁ asaṅkhatanti?</span><br />
</p>
<p id="kv6p3c2p10">
<span class="pali m-text">Āmantā.</span><br />
</p>
<p id="kv6p3c2p11">
<span class="pali m-text">Samudayo asaṅkhatoti?</span><br />
</p>
<p id="kv6p3c2p12">
<span class="pali m-text">Na hevaṁ vattabbe …pe…</span><br />
</p>
<p id="kv6p3c2p13">
<span class="pali m-text">samudayasaccaṁ asaṅkhatanti?</span><br />
</p>
<p id="kv6p3c2p14">
<span class="pali m-text">Āmantā.</span><br />
</p>
<p id="kv6p3c2p15">
<span class="pali m-text">Kāmataṇhā bhavataṇhā vibhavataṇhā asaṅkhatāti?</span><br />
</p>
<p id="kv6p3c2p16">
<span class="pali m-text">Na hevaṁ vattabbe …pe…</span><br />
</p>
<p id="kv6p3c2p17">
<span class="pali m-text">maggasaccaṁ asaṅkhatanti?</span><br />
</p>
<p id="kv6p3c2p18">
<span class="pali m-text">Āmantā.</span><br />
</p>
<p id="kv6p3c2p19">
<span class="pali m-text">Maggo asaṅkhatoti?</span><br />
</p>
<p id="kv6p3c2p20">
<span class="pali m-text">Na hevaṁ vattabbe …pe…</span><br />
</p>
<p id="kv6p3c2p21">
<span class="pali m-text">maggasaccaṁ asaṅkhatanti?</span><br />
</p>
<p id="kv6p3c2p22">
<span class="pali m-text">Āmantā.</span><br />
</p>
<p id="kv6p3c2p23">
<span class="pali m-text">sammādiṭṭhi …pe… sammāsamādhi asaṅkhatoti?</span><br />
</p>
<p id="kv6p3c2p24">
<span class="pali m-text">Na hevaṁ vattabbe …pe….</span><br />
</p>
<p id="kv6p3c3p1">
<span class="pali m-text">Dukkhaṁ saṅkhatanti?</span><br />
</p>
<p id="kv6p3c3p2">
<span class="pali m-text">Āmantā.</span><br />
</p>
<p id="kv6p3c3p3">
<span class="pali m-text">Dukkhasaccaṁ saṅkhatanti?</span><br />
</p>
<p id="kv6p3c3p4">
<span class="pali m-text">Na hevaṁ vattabbe …pe…</span><br />
</p>
<p id="kv6p3c3p5">
<span class="pali m-text">kāyikaṁ dukkhaṁ cetasikaṁ dukkhaṁ sokaparidevadukkhadomanassaupāyāsā saṅkhatāti?</span><br />
</p>
<p id="kv6p3c3p6">
<span class="pali m-text">Āmantā.</span><br />
</p>
<p id="kv6p3c3p7">
<span class="pali m-text">Dukkhasaccaṁ saṅkhatanti?</span><br />
</p>
<p id="kv6p3c3p8">
<span class="pali m-text">Na hevaṁ vattabbe …pe…</span><br />
</p>
<p id="kv6p3c3p9">
<span class="pali m-text">samudayo saṅkhatoti?</span><br />
</p>
<p id="kv6p3c3p10">
<span class="pali m-text">Āmantā.</span><br />
</p>
<p id="kv6p3c3p11">
<span class="pali m-text">Samudayasaccaṁ saṅkhatanti?</span><br />
</p>
<p id="kv6p3c3p12">
<span class="pali m-text">Na hevaṁ vattabbe …pe…</span><br />
</p>
<p id="kv6p3c3p13">
<span class="pali m-text">kāmataṇhā bhavataṇhā vibhavataṇhā saṅkhatāti?</span><br />
</p>
<p id="kv6p3c3p14">
<span class="pali m-text">Āmantā.</span><br />
</p>
<p id="kv6p3c3p15">
<span class="pali m-text">Samudayasaccaṁ saṅkhatanti?</span><br />
</p>
<p id="kv6p3c3p16">
<span class="pali m-text">Na hevaṁ vattabbe …pe…</span><br />
</p>
<p id="kv6p3c3p17">
<span class="pali m-text">maggo saṅkhatoti?</span><br />
</p>
<p id="kv6p3c3p18">
<span class="pali m-text">Āmantā.</span><br />
</p>
<p id="kv6p3c3p19">
<span class="pali m-text">Maggasaccaṁ saṅkhatanti?</span><br />
</p>
<p id="kv6p3c3p20">
<span class="pali m-text">Na hevaṁ vattabbe …pe…</span><br />
</p>
<p id="kv6p3c3p21">
<span class="pali m-text">sammādiṭṭhi …pe… sammāsamādhi saṅkhatoti?</span><br />
</p>
<p id="kv6p3c3p22">
<span class="pali m-text">Āmantā.</span><br />
</p>
<p id="kv6p3c3p23">
<span class="pali m-text">Maggasaccaṁ saṅkhatanti?</span><br />
</p>
<p id="kv6p3c3p24">
<span class="pali m-text">Na hevaṁ vattabbe …pe….</span><br />
</p>
<p id="kv6p3c4p1">
<span class="pali m-text">Nirodhasaccaṁ asaṅkhataṁ, nirodho asaṅkhatoti?</span><br />
</p>
<p id="kv6p3c4p2">
<span class="pali m-text">Āmantā.</span><br />
</p>
<p id="kv6p3c4p3">
<span class="pali m-text">Dukkhasaccaṁ asaṅkhataṁ, dukkhaṁ asaṅkhatanti?</span><br />
</p>
<p id="kv6p3c4p4">
<span class="pali m-text">Na hevaṁ vattabbe …pe…</span><br />
</p>
<p id="kv6p3c4p5">
<span class="pali m-text">nirodhasaccaṁ asaṅkhataṁ, nirodho asaṅkhatoti?</span><br />
</p>
<p id="kv6p3c4p6">
<span class="pali m-text">Āmantā.</span><br />
</p>
<p id="kv6p3c4p7">
<span class="pali m-text">Samudayasaccaṁ asaṅkhataṁ, samudayo asaṅkhatoti?</span><br />
</p>
<p id="kv6p3c4p8">
<span class="pali m-text">Na hevaṁ vattabbe …pe…</span><br />
</p>
<p id="kv6p3c4p9">
<span class="pali m-text">nirodhasaccaṁ asaṅkhataṁ, nirodho asaṅkhatoti?</span><br />
</p>
<p id="kv6p3c4p10">
<span class="pali m-text">Āmantā.</span><br />
</p>
<p id="kv6p3c4p11">
<span class="pali m-text">Maggasaccaṁ asaṅkhataṁ, maggo asaṅkhatoti?</span><br />
</p>
<p id="kv6p3c4p12">
<span class="pali m-text">Na hevaṁ vattabbe …pe….</span><br />
</p>
<p id="kv6p3c5p1">
<span class="pali m-text">Dukkhasaccaṁ asaṅkhataṁ, dukkhaṁ saṅkhatanti?</span><br />
</p>
<p id="kv6p3c5p2">
<span class="pali m-text">Āmantā.</span><br />
</p>
<p id="kv6p3c5p3">
<span class="pali m-text">Nirodhasaccaṁ asaṅkhataṁ, nirodho saṅkhatoti?</span><br />
</p>
<p id="kv6p3c5p4">
<span class="pali m-text">Na hevaṁ vattabbe …pe…</span><br />
</p>
<p id="kv6p3c5p5">
<span class="pali m-text">samudayasaccaṁ asaṅkhataṁ, samudayo saṅkhatoti?</span><br />
</p>
<p id="kv6p3c5p6">
<span class="pali m-text">Āmantā.</span><br />
</p>
<p id="kv6p3c5p7">
<span class="pali m-text">Nirodhasaccaṁ asaṅkhataṁ, nirodho saṅkhatoti?</span><br />
</p>
<p id="kv6p3c5p8">
<span class="pali m-text">Na hevaṁ vattabbe …pe…</span><br />
</p>
<p id="kv6p3c5p9">
<span class="pali m-text">maggasaccaṁ asaṅkhataṁ, maggo saṅkhatoti?</span><br />
</p>
<p id="kv6p3c5p10">
<span class="pali m-text">Āmantā.</span><br />
</p>
<p id="kv6p3c5p11">
<span class="pali m-text">Nirodhasaccaṁ asaṅkhataṁ, nirodho saṅkhatoti?</span><br />
</p>
<p id="kv6p3c5p12">
<span class="pali m-text">Na hevaṁ vattabbe …pe….</span><br />
</p>
<p id="kv6p3c6p1">
<span class="pali m-text">Na vattabbaṁ—</span><br />
</p>
<p id="kv6p3c6p2">
<span class="pali m-text">“cattāri saccāni asaṅkhatānī”ti?</span><br />
</p>
<p id="kv6p3c6p3">
<span class="pali m-text">Āmantā.</span><br />
</p>
<p id="kv6p3c6p4">
<span class="pali m-text">Nanu vuttaṁ bhagavatā—</span><br />
</p>
<p id="kv6p3c6p5">
<span class="pali m-text">“cattārimāni, bhikkhave, tathāni avitathāni anaññathāni.</span><br />
</p>
<p id="kv6p3c6p6">
<span class="pali m-text">Katamāni cattāri?</span><br />
</p>
<p id="kv6p3c6p7">
<span class="pali m-text">‘Idaṁ dukkhan’ti, bhikkhave, tathametaṁ avitathametaṁ anaññathametaṁ …pe…</span><br />
</p>
<p id="kv6p3c6p8">
<span class="pali m-text">‘ayaṁ dukkhasamudayo’ti …pe…</span><br />
</p>
<p id="kv6p3c6p9">
<span class="pali m-text">‘ayaṁ dukkhanirodho’ti …pe…</span><br />
</p>
<p id="kv6p3c6p10">
<span class="pali m-text">‘ayaṁ dukkhanirodhagāminī paṭipadā’ti tathametaṁ avitathametaṁ anaññathametaṁ.</span><br />
</p>
<p id="kv6p3c6p11">
<span class="pali m-text">Imāni kho, bhikkhave, cattāri tathāni avitathāni anaññathānī”ti.</span><br />
</p>
<p id="kv6p3c6p12">
<span class="pali m-text">Attheva suttantoti?</span><br />
</p>
<p id="kv6p3c6p13">
<span class="pali m-text">Āmantā.</span><br />
</p>
<p id="kv6p3c6p14">
<span class="pali m-text">Tena hi cattāri saccāni asaṅkhatānīti.</span><br />
</p>
<p id="kv6p3c6p15">
<span class="pali m-text">Saccakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0006p0002.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0006p0004.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>