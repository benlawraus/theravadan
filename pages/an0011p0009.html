<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an11 &raquo; Aṅguttara Nikāya 11.9 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/an0011p0009.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-an-index.html">an</a> &raquo;
            <a href="../pages/sutta-an-an11-index.html">an11</a> &raquo;
          </span>
          Aṅguttara Nikāya 11.9
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/an0011p0008.html">Previous</a></div>
<div class="m-col-t-6 m-text-right">
<a href="../pages/an0011p0010.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 11.9</span></p>
<p id="an11p9c0p2">
<span class="pali m-text">1. Nissayavagga</span><br />
<span class="sujato m-text">1. Dependence</span><br />
</p>
<section id="saddhasutta">
<span id="an11p9c0p3"></span><h2><span class="pali m-text">Saddhasutta</span></h2>
<p><span class="sujato m-text">With Sandha</span></p>
<p id="an11p9c1p1">
<span class="pali m-text">Ekaṁ samayaṁ bhagavā nātike viharati giñjakāvasathe.</span><br />
<span class="sujato m-text">At one time the Buddha was staying at Ñātika in the brick house.</span><br />
</p>
<p id="an11p9c1p2">
<span class="pali m-text">Atha kho āyasmā saddho yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ saddhaṁ bhagavā etadavoca:</span><br />
<span class="sujato m-text">Then Venerable Sandha went up to the Buddha, bowed, and sat down to one side. The Buddha said to him:</span><br />
</p>
<p id="an11p9c2p1">
<span class="pali m-text">“Ājānīyajhāyitaṁ kho, saddha, jhāya;</span><br />
<span class="sujato m-text">“Sandha, meditate like a thoroughbred,</span><br />
</p>
<p id="an11p9c2p2">
<span class="pali m-text">mā khaḷuṅkajhāyitaṁ.</span><br />
<span class="sujato m-text">not like a wild colt.</span><br />
</p>
<p id="an11p9c2p3">
<span class="pali m-text">Kathañca, khaḷuṅkajhāyitaṁ hoti?</span><br />
<span class="sujato m-text">And how does a wild colt meditate?</span><br />
</p>
<p id="an11p9c2p4">
<span class="pali m-text">Assakhaḷuṅko hi, saddha, doṇiyā baddho ‘yavasaṁ yavasan’ti jhāyati.</span><br />
<span class="sujato m-text">A wild colt, tied up by the feeding trough, meditates: ‘Fodder, fodder!’</span><br />
</p>
<p id="an11p9c2p5">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an11p9c2p6">
<span class="pali m-text">Na hi, saddha, assakhaḷuṅkassa doṇiyā baddhassa evaṁ hoti:</span><br />
<span class="sujato m-text">Because it doesn’t occur to the wild colt tied up by the feeding trough:</span><br />
</p>
<p id="an11p9c2p7">
<span class="pali m-text">‘kiṁ nu kho maṁ ajja assadammasārathi kāraṇaṁ kāressati, kimassāhaṁ paṭikaromī’ti.</span><br />
<span class="sujato m-text">‘What task will the horse trainer have me do today? How should I respond?’</span><br />
</p>
<p id="an11p9c2p8">
<span class="pali m-text">So doṇiyā baddho ‘yavasaṁ yavasan’ti jhāyati.</span><br />
<span class="sujato m-text">Tied up by the feeding trough they just meditate: ‘Fodder, fodder!’</span><br />
</p>
<p id="an11p9c2p9">
<span class="pali m-text">Evamevaṁ kho, saddha, idhekacco purisakhaḷuṅko araññagatopi rukkhamūlagatopi suññāgāragatopi kāmarāgapariyuṭṭhitena cetasā viharati kāmarāgaparetena uppannassa ca kāmarāgassa nissaraṇaṁ yathābhūtaṁ nappajānāti.</span><br />
<span class="sujato m-text">In the same way, take a certain wild person who has gone to the forest, the root of a tree, or an empty hut. Their heart is overcome and mired in sensual desire, and they don’t truly understand the escape from sensual desire that has arisen.</span><br />
</p>
<p id="an11p9c2p10">
<span class="pali m-text">So kāmarāgaṁyeva antaraṁ katvā jhāyati pajjhāyati nijjhāyati avajjhāyati,</span><br />
<span class="sujato m-text">Harboring sensual desire within they meditate and concentrate and contemplate and ruminate.</span><br />
</p>
<p id="an11p9c2p11">
<span class="pali m-text">byāpādapariyuṭṭhitena cetasā viharati …</span><br />
<span class="sujato m-text">Their heart is overcome by ill will …</span><br />
</p>
<p id="an11p9c2p12">
<span class="pali m-text">thinamiddhapariyuṭṭhitena cetasā viharati …</span><br />
<span class="sujato m-text">dullness and drowsiness …</span><br />
</p>
<p id="an11p9c2p13">
<span class="pali m-text">uddhaccakukkuccapariyuṭṭhitena cetasā viharati …</span><br />
<span class="sujato m-text">restlessness and remorse …</span><br />
</p>
<p id="an11p9c2p14">
<span class="pali m-text">vicikicchāpariyuṭṭhitena cetasā viharati vicikicchāparetena, uppannāya ca vicikicchāya nissaraṇaṁ yathābhūtaṁ nappajānāti.</span><br />
<span class="sujato m-text">doubt …</span><br />
</p>
<p id="an11p9c2p15">
<span class="pali m-text">So vicikicchaṁyeva antaraṁ katvā jhāyati pajjhāyati nijjhāyati avajjhāyati.</span><br />
<span class="sujato m-text">Harboring doubt within they meditate and concentrate and contemplate and ruminate.</span><br />
</p>
<p id="an11p9c2p16">
<span class="pali m-text">So pathavimpi nissāya jhāyati, āpampi nissāya jhāyati, tejampi nissāya jhāyati, vāyampi nissāya jhāyati, ākāsānañcāyatanampi nissāya jhāyati, viññāṇañcāyatanampi nissāya jhāyati, ākiñcaññāyatanampi nissāya jhāyati, nevasaññānāsaññāyatanampi nissāya jhāyati, idhalokampi nissāya jhāyati, paralokampi nissāya jhāyati, yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, tampi nissāya jhāyati.</span><br />
<span class="sujato m-text">They meditate dependent on earth, water, fire, and air. They meditate dependent on the dimension of infinite space, infinite consciousness, nothingness, or neither perception nor non-perception. They meditate dependent on this world or the other world. They meditate dependent on what is seen, heard, thought, known, attained, sought, or explored by the mind.</span><br />
</p>
<p id="an11p9c2p17">
<span class="pali m-text">Evaṁ kho, saddha, purisakhaḷuṅkajhāyitaṁ hoti.</span><br />
<span class="sujato m-text">That’s how a wild colt meditates.</span><br />
</p>
<p id="an11p9c3p1">
<span class="pali m-text">Kathañca, saddha, ājānīyajhāyitaṁ hoti?</span><br />
<span class="sujato m-text">And how does a thoroughbred meditate?</span><br />
</p>
<p id="an11p9c3p2">
<span class="pali m-text">Bhadro hi, saddha, assājānīyo doṇiyā baddho na ‘yavasaṁ yavasan’ti jhāyati.</span><br />
<span class="sujato m-text">A fine thoroughbred, tied up by the feeding trough, doesn’t meditate: ‘Fodder, fodder!’</span><br />
</p>
<p id="an11p9c3p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an11p9c3p4">
<span class="pali m-text">Bhadrassa hi, saddha, assājānīyassa doṇiyā baddhassa evaṁ hoti:</span><br />
<span class="sujato m-text">Because it occurs to the fine thoroughbred tied up by the feeding trough:</span><br />
</p>
<p id="an11p9c3p5">
<span class="pali m-text">‘kiṁ nu kho maṁ ajja assadammasārathi kāraṇaṁ kāressati, kimassāhaṁ paṭikaromī’ti.</span><br />
<span class="sujato m-text">‘What task will the horse trainer have me do today? How should I respond?’</span><br />
</p>
<p id="an11p9c3p6">
<span class="pali m-text">So doṇiyā baddho na ‘yavasaṁ yavasan’ti jhāyati.</span><br />
<span class="sujato m-text">Tied up by the feeding trough they don’t meditate: ‘Fodder, fodder!’</span><br />
</p>
<p id="an11p9c3p7">
<span class="pali m-text">Bhadro hi, saddha, assājānīyo yathā iṇaṁ yathā bandhaṁ yathā jāniṁ yathā kaliṁ evaṁ patodassa ajjhoharaṇaṁ samanupassati.</span><br />
<span class="sujato m-text">For that fine thoroughbred regards the use of the goad as a debt, a bond, a loss, a misfortune.</span><br />
</p>
<p id="an11p9c3p8">
<span class="pali m-text">Evamevaṁ kho, saddha, bhadro purisājānīyo araññagatopi rukkhamūlagatopi suññāgāragatopi na kāmarāgapariyuṭṭhitena cetasā viharati na kāmarāgaparetena, uppannassa ca kāmarāgassa nissaraṇaṁ yathābhūtaṁ pajānāti,</span><br />
<span class="sujato m-text">In the same way, take a certain fine thoroughbred person who has gone to the forest, the root of a tree, or an empty hut. Their heart is not overcome and mired in sensual desire, and they truly understand the escape from sensual desire that has arisen.</span><br />
</p>
<p id="an11p9c3p9">
<span class="pali m-text">na byāpādapariyuṭṭhitena cetasā viharati …</span><br />
<span class="sujato m-text">Their heart is not overcome by ill will …</span><br />
</p>
<p id="an11p9c3p10">
<span class="pali m-text">na thinamiddhapariyuṭṭhitena cetasā viharati …</span><br />
<span class="sujato m-text">dullness and drowsiness …</span><br />
</p>
<p id="an11p9c3p11">
<span class="pali m-text">na uddhaccakukkuccapariyuṭṭhitena cetasā viharati …</span><br />
<span class="sujato m-text">restlessness and remorse …</span><br />
</p>
<p id="an11p9c3p12">
<span class="pali m-text">na vicikicchāpariyuṭṭhitena cetasā viharati na vicikicchāparetena, uppannāya ca vicikicchāya nissaraṇaṁ yathābhūtaṁ pajānāti.</span><br />
<span class="sujato m-text">doubt …</span><br />
</p>
<p id="an11p9c3p13">
<span class="pali m-text">So neva pathaviṁ nissāya jhāyati, na āpaṁ nissāya jhāyati, na tejaṁ nissāya jhāyati, na vāyaṁ nissāya jhāyati, na ākāsānañcāyatanaṁ nissāya jhāyati, na viññāṇañcāyatanaṁ nissāya jhāyati, na ākiñcaññāyatanaṁ nissāya jhāyati, na nevasaññānāsaññāyatanaṁ nissāya jhāyati, na idhalokaṁ nissāya jhāyati, na paralokaṁ nissāya jhāyati, yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, tampi nissāya na jhāyati;</span><br />
<span class="sujato m-text">They don’t meditate dependent on earth, water, fire, and air. They don’t meditate dependent on the dimension of infinite space, infinite consciousness, nothingness, or neither perception nor non-perception. They don’t meditate dependent on this world or the other world. They don’t meditate dependent on what is seen, heard, thought, known, attained, sought, or explored by the mind.</span><br />
</p>
<p id="an11p9c3p14">
<span class="pali m-text">jhāyati ca pana.</span><br />
<span class="sujato m-text">Yet they do meditate.</span><br />
</p>
<p id="an11p9c3p15">
<span class="pali m-text">Evaṁ jhāyiñca pana, saddha, bhadraṁ purisājānīyaṁ saindā devā sabrahmakā sapajāpatikā ārakāva namassanti:</span><br />
<span class="sujato m-text">When a fine thoroughbred meditates like this, the gods together with Indra, Brahmā, and the Progenitor worship them from afar:</span><br />
</p>
<p id="an11p9c4p1">
<span class="pali m-text">‘Namo te purisājañña,</span><br />
<span class="sujato m-text">‘Homage to you, O thoroughbred!</span><br />
</p>
<p id="an11p9c4p2">
<span class="pali m-text">namo te purisuttama;</span><br />
<span class="sujato m-text">Homage to you, supreme among men!</span><br />
</p>
<p id="an11p9c4p3">
<span class="pali m-text">Yassa te nābhijānāma,</span><br />
<span class="sujato m-text">We don’t understand</span><br />
</p>
<p id="an11p9c4p4">
<span class="pali m-text">yampi nissāya jhāyasī’”ti.</span><br />
<span class="sujato m-text">the basis of your absorption.’”</span><br />
</p>
<p id="an11p9c5p1">
<span class="pali m-text">Evaṁ vutte, āyasmā saddho bhagavantaṁ etadavoca:</span><br />
<span class="sujato m-text">When he said this, Venerable Sandha asked the Buddha,</span><br />
</p>
<p id="an11p9c5p2">
<span class="pali m-text">“kathaṁ jhāyī pana, bhante, bhadro purisājānīyo neva pathaviṁ nissāya jhāyati, na āpaṁ nissāya jhāyati, na tejaṁ nissāya jhāyati, na vāyaṁ nissāya jhāyati, na ākāsānañcāyatanaṁ nissāya jhāyati, na viññāṇañcāyatanaṁ nissāya jhāyati, na ākiñcaññāyatanaṁ nissāya jhāyati, na nevasaññānāsaññāyatanaṁ nissāya jhāyati, na idhalokaṁ nissāya jhāyati, na paralokaṁ nissāya jhāyati, yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, tampi nissāya na jhāyati;</span><br />
<span class="sujato m-text">“But sir, how does that fine thoroughbred meditate?”</span><br />
</p>
<p id="an11p9c5p3">
<span class="pali m-text">jhāyati ca pana?</span><br />
</p>
<p id="an11p9c5p4">
<span class="pali m-text">Kathaṁ jhāyiñca pana, bhante, bhadraṁ purisājānīyaṁ saindā devā sabrahmakā sapajāpatikā ārakāva namassanti:</span><br />
</p>
<p id="an11p9c6p1">
<span class="pali m-text">‘Namo te purisājañña,</span><br />
</p>
<p id="an11p9c6p2">
<span class="pali m-text">namo te purisuttama;</span><br />
</p>
<p id="an11p9c6p3">
<span class="pali m-text">Yassa te nābhijānāma,</span><br />
</p>
<p id="an11p9c6p4">
<span class="pali m-text">yampi nissāya jhāyasī’”ti.</span><br />
</p>
<p id="an11p9c7p1">
<span class="pali m-text">“Idha, saddha, bhadrassa purisājānīyassa pathaviyaṁ pathavisaññā vibhūtā hoti, āpasmiṁ āposaññā vibhūtā hoti, tejasmiṁ tejosaññā vibhūtā hoti, vāyasmiṁ vāyosaññā vibhūtā hoti, ākāsānañcāyatane ākāsānañcāyatanasaññā vibhūtā hoti, viññāṇañcāyatane viññāṇañcāyatanasaññā vibhūtā hoti, ākiñcaññāyatane ākiñcaññāyatanasaññā vibhūtā hoti, nevasaññānāsaññāyatane nevasaññānāsaññāyatanasaññā vibhūtā hoti, idhaloke idhalokasaññā vibhūtā hoti, paraloke paralokasaññā vibhūtā hoti, yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, tatrāpi saññā vibhūtā hoti.</span><br />
<span class="sujato m-text">“Sandha, for a fine thoroughbred person, the perception of earth has vanished in relation to earth. The perception of water … fire … air has vanished in relation to air. The perception of the dimension of infinite space has vanished in relation to the dimension of infinite space. The perception of the dimension of infinite consciousness … nothingness … neither perception nor non-perception has vanished in relation to the dimension of neither perception nor non-perception. The perception of this world has vanished in relation to this world. The perception of the other world has vanished in relation to the other world. And the perception of what is seen, heard, thought, known, attained, sought, or explored by the mind has vanished.</span><br />
</p>
<p id="an11p9c7p2">
<span class="pali m-text">Evaṁ jhāyī kho, saddha, bhadro purisājānīyo neva pathaviṁ nissāya jhāyati …pe…</span><br />
<span class="sujato m-text">That’s how that fine thoroughbred person doesn’t meditate dependent on earth, water, fire, and air. They don’t meditate dependent on the dimension of infinite space, infinite consciousness, nothingness, or neither perception nor non-perception. They don’t meditate dependent on this world or the other world.</span><br />
</p>
<p id="an11p9c7p3">
<span class="pali m-text">yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, tampi nissāya na jhāyati;</span><br />
<span class="sujato m-text">They don’t meditate dependent on what is seen, heard, thought, known, attained, sought, or explored by the mind.</span><br />
</p>
<p id="an11p9c7p4">
<span class="pali m-text">jhāyati ca pana.</span><br />
<span class="sujato m-text">Yet they do meditate.</span><br />
</p>
<p id="an11p9c7p5">
<span class="pali m-text">Evaṁ jhāyiñca pana, saddha, bhadraṁ purisājānīyaṁ saindā devā sabrahmakā sapajāpatikā ārakāva namassanti:</span><br />
<span class="sujato m-text">When a fine thoroughbred person meditates like this, the gods together with Indra, Brahmā, and the Progenitor worship them from afar:</span><br />
</p>
<p id="an11p9c8p1">
<span class="pali m-text">‘Namo te purisājañña,</span><br />
<span class="sujato m-text">‘Homage to you, O thoroughbred!</span><br />
</p>
<p id="an11p9c8p2">
<span class="pali m-text">namo te purisuttama;</span><br />
<span class="sujato m-text">Homage to you, supreme among men!</span><br />
</p>
<p id="an11p9c8p3">
<span class="pali m-text">Yassa te nābhijānāma,</span><br />
<span class="sujato m-text">We don’t understand</span><br />
</p>
<p id="an11p9c8p4">
<span class="pali m-text">yampi nissāya jhāyasī’”ti.</span><br />
<span class="sujato m-text">the basis of your absorption.’”</span><br />
</p>
<p id="an11p9c8p5">
<span class="pali m-text">Navamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/an0011p0008.html">Previous</a></div>
<div class="m-col-t-6 m-text-right">
<a href="../pages/an0011p0010.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>