<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an6 &raquo; Aṅguttara Nikāya 6 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any006p021z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 6" />
  <meta name="twitter:title" content="Aṅguttara Nikāya 6" />
  <meta property="og:url" content="https://www.theravadan.org/pages/any006p021z.html" />
  <meta property="og:description" content="Translators: sujato Numbered Discourses 6 6. Mahāvagga 6. The Great Chapter 57. Chaḷabhijātisutta 57. The Six Classes of Rebirth Ekaṁ samayaṁ bhagavā rājagahe viharati gijjhakūṭe pabbate. At one time the Buddha was staying near Rājagaha, on the Vulture’s Peak Mountain. Atha kho āyasmā ānando yena bhagavā tenupasa …" />
  <meta name="twitter:description" content="Translators: sujato Numbered Discourses 6 6. Mahāvagga 6. The Great Chapter 57. Chaḷabhijātisutta 57. The Six Classes of Rebirth Ekaṁ samayaṁ bhagavā rājagahe viharati gijjhakūṭe pabbate. At one time the Buddha was staying near Rājagaha, on the Vulture’s Peak Mountain. Atha kho āyasmā ānando yena bhagavā tenupasa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an6-index.html">an6</a> &raquo;
          </span>
          Aṅguttara Nikāya 6
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 6</span></p>
<section id="mahavagga">
<h2><a href="#mahavagga">6. Mahāvagga</a></h2>
<p><span class="m-text">6. The Great Chapter</span></p>
<section id="chalabhijatisutta">
<h3><a href="#chalabhijatisutta">57. Chaḷabhijātisutta</a></h3>
<p><span class="m-text">57. The Six Classes of Rebirth</span></p>
<p id="an6p57c1p1">
<span class="m-text m-primary">Ekaṁ samayaṁ bhagavā rājagahe viharati gijjhakūṭe pabbate.</span><br />
<span class="m-text">At one time the Buddha was staying near Rājagaha, on the Vulture’s Peak Mountain.</span><br />
</p>
<p id="an6p57c1p2">
<span class="m-text m-primary">Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca:</span><br />
<span class="m-text">Then Venerable Ānanda went up to the Buddha, bowed, sat down to one side, and said to him:</span><br />
</p>
<p id="an6p57c1p3">
<span class="m-text m-primary">“pūraṇena, bhante, kassapena chaḷabhijātiyo paññattā—</span><br />
<span class="m-text">“Sir, Pūraṇa Kassapa describes six classes of rebirth:</span><br />
</p>
<p id="an6p57c1p4">
<span class="m-text m-primary">kaṇhābhijāti paññattā, nīlābhijāti paññattā, lohitābhijāti paññattā, haliddābhijāti paññattā, sukkābhijāti paññattā, paramasukkābhijāti paññattā.</span><br />
<span class="m-text">black, blue, red, yellow, white, and ultimate white.</span><br />
</p>
<p id="an6p57c2p1">
<span class="m-text m-primary">Tatridaṁ, bhante, pūraṇena kassapena kaṇhābhijāti paññattā, orabbhikā sūkarikā sākuṇikā māgavikā luddā macchaghātakā corā coraghātakā bandhanāgārikā ye vā panaññepi keci kurūrakammantā.</span><br />
<span class="m-text">The black class of rebirth consists of slaughterers of sheep, pigs, poultry, or deer, hunters or fishers, bandits, executioners, butchers of cattle, jailers, and any others with a cruel livelihood.</span><br />
</p>
<p id="an6p57c3p1">
<span class="m-text m-primary">Tatridaṁ, bhante, pūraṇena kassapena nīlābhijāti paññattā, bhikkhū kaṇṭakavuttikā ye vā panaññepi keci kammavādā kriyavādā.</span><br />
<span class="m-text">The blue class of rebirth consists of mendicants who live on thorns, and any others who teach the efficacy of deeds and action.</span><br />
</p>
<p id="an6p57c4p1">
<span class="m-text m-primary">Tatridaṁ, bhante, pūraṇena kassapena lohitābhijāti paññattā, nigaṇṭhā ekasāṭakā.</span><br />
<span class="m-text">The red class of rebirth consists of the Jain ascetics who wear one cloth.</span><br />
</p>
<p id="an6p57c5p1">
<span class="m-text m-primary">Tatridaṁ, bhante, pūraṇena kassapena haliddābhijāti paññattā, gihī odātavasanā acelakasāvakā.</span><br />
<span class="m-text">The yellow class of rebirth consists of the lay people dressed in white who are disciples of the naked ascetics.</span><br />
</p>
<p id="an6p57c6p1">
<span class="m-text m-primary">Tatridaṁ, bhante, pūraṇena kassapena sukkābhijāti paññattā, ājīvakā ājīvakiniyo.</span><br />
<span class="m-text">The white class of rebirth consists of male and female Ājīvaka ascetics.</span><br />
</p>
<p id="an6p57c7p1">
<span class="m-text m-primary">Tatridaṁ, bhante, pūraṇena kassapena paramasukkābhijāti paññattā, nando vaccho kiso saṅkicco makkhali gosālo.</span><br />
<span class="m-text">And the ultimate white class of rebirth consists of Nanda Vaccha, Kisa Saṅkicca, and Makkhali Gosāla.</span><br />
</p>
<p id="an6p57c8p1">
<span class="m-text m-primary">Pūraṇena, bhante, kassapena imā chaḷabhijātiyo paññattā”ti.</span><br />
<span class="m-text">These are the six classes of rebirth that Pūraṇa Kassapa describes.”</span><br />
</p>
<p id="an6p57c9p1">
<span class="m-text m-primary">“Kiṁ panānanda, pūraṇassa kassapassa sabbo loko etadabbhanujānāti imā chaḷabhijātiyo paññāpetun”ti?</span><br />
<span class="m-text">“But Ānanda, did the whole world authorize Pūraṇa Kassapa to describe these six classes of rebirth?”</span><br />
</p>
<p id="an6p57c9p2">
<span class="m-text m-primary">“No hetaṁ, bhante.</span><br />
<span class="m-text">“No, sir.”</span><br />
</p>
<p id="an6p57c9p3">
<span class="m-text m-primary">Seyyathāpi, ānanda, puriso daliddo assako anāḷhiko, tassa akāmakassa bilaṁ olaggeyyuṁ: ‘idaṁ te, ambho purisa, maṁsañca khāditabbaṁ, mūlañca anuppadātabban’ti.</span><br />
<span class="m-text">“It’s as if they were to force a steak on a poor, penniless person, telling them they must eat it and then pay for it.</span><br />
</p>
<p id="an6p57c9p4">
<span class="m-text m-primary">Evamevaṁ kho, ānanda, pūraṇena kassapena appaṭiññāya etesaṁ samaṇabrāhmaṇānaṁ imā chaḷabhijātiyo paññattā, yathā taṁ bālena abyattena akhettaññunā akusalena.</span><br />
<span class="m-text">In the same way, Pūraṇa Kassapa has described these six classes of rebirth without the consent of those ascetics and brahmins. And he has done so in a foolish, incompetent, unskilled way, lacking common sense.</span><br />
</p>
<p id="an6p57c10p1">
<span class="m-text m-primary">Ahaṁ kho panānanda, chaḷabhijātiyo paññāpemi.</span><br />
<span class="m-text">I, however, also describe six classes of rebirth.</span><br />
</p>
<p id="an6p57c10p2">
<span class="m-text m-primary">Taṁ suṇāhi, sādhukaṁ manasi karohi; bhāsissāmī”ti.</span><br />
<span class="m-text">Listen and pay close attention, I will speak.”</span><br />
</p>
<p id="an6p57c10p3">
<span class="m-text m-primary">“Evaṁ, bhante”ti kho āyasmā ānando bhagavato paccassosi.</span><br />
<span class="m-text">“Yes, sir,” Ānanda replied.</span><br />
</p>
<p id="an6p57c10p4">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="an6p57c10p5">
<span class="m-text m-primary">“katamā cānanda, chaḷabhijātiyo?</span><br />
<span class="m-text">“And what, Ānanda, are the six classes of rebirth?</span><br />
</p>
<p id="an6p57c10p6">
<span class="m-text m-primary">Idhānanda, ekacco kaṇhābhijātiyo samāno kaṇhaṁ dhammaṁ abhijāyati.</span><br />
<span class="m-text">Someone born into a dark class gives rise to a dark result.</span><br />
</p>
<p id="an6p57c10p7">
<span class="m-text m-primary">Idha panānanda, ekacco kaṇhābhijātiyo samāno sukkaṁ dhammaṁ abhijāyati.</span><br />
<span class="m-text">Someone born into a dark class gives rise to a bright result.</span><br />
</p>
<p id="an6p57c10p8">
<span class="m-text m-primary">Idha panānanda, ekacco kaṇhābhijātiyo samāno akaṇhaṁ asukkaṁ nibbānaṁ abhijāyati.</span><br />
<span class="m-text">Someone born into a dark class gives rise to extinguishment, which is neither dark nor bright.</span><br />
</p>
<p id="an6p57c10p9">
<span class="m-text m-primary">Idha panānanda, ekacco sukkābhijātiyo samāno kaṇhaṁ dhammaṁ abhijāyati.</span><br />
<span class="m-text">Someone born into a bright class gives rise to a dark result.</span><br />
</p>
<p id="an6p57c10p10">
<span class="m-text m-primary">Idha panānanda, ekacco sukkābhijātiyo samāno sukkaṁ dhammaṁ abhijāyati.</span><br />
<span class="m-text">Someone born into a bright class gives rise to a bright result.</span><br />
</p>
<p id="an6p57c10p11">
<span class="m-text m-primary">Idha panānanda, ekacco sukkābhijātiyo samāno akaṇhaṁ asukkaṁ nibbānaṁ abhijāyati.</span><br />
<span class="m-text">Someone born into a bright class gives rise to extinguishment, which is neither dark nor bright.</span><br />
</p>
<p id="an6p57c11p1">
<span class="m-text m-primary">Kathañcānanda, kaṇhābhijātiyo samāno kaṇhaṁ dhammaṁ abhijāyati?</span><br />
<span class="m-text">And how does someone born into a dark class give rise to a dark result?</span><br />
</p>
<p id="an6p57c11p2">
<span class="m-text m-primary">Idhānanda, ekacco nīce kule paccājāto hoti—caṇḍālakule vā nesādakule vā venakule vā rathakārakule vā pukkusakule vā, dalidde appannapānabhojane kasiravuttike, yattha kasirena ghāsacchādo labbhati.</span><br />
<span class="m-text">It’s when someone is reborn in a low family—a family of outcastes, bamboo-workers, hunters, chariot-makers, or waste-collectors—poor, with little to eat or drink, where life is tough, and food and shelter are hard to find.</span><br />
</p>
<p id="an6p57c11p3">
<span class="m-text m-primary">So ca hoti dubbaṇṇo duddasiko okoṭimako bavhābādho kāṇo vā kuṇī vā khañjo vā pakkhahato vā, na lābhī annassa pānassa vatthassa yānassa mālāgandhavilepanassa seyyāvasathapadīpeyyassa.</span><br />
<span class="m-text">And they’re ugly, unsightly, deformed, chronically ill—one-eyed, crippled, lame, or half-paralyzed. They don’t get to have food, drink, clothes, and vehicles; garlands, fragrance, and makeup; or bed, house, and lighting.</span><br />
</p>
<p id="an6p57c11p4">
<span class="m-text m-primary">So kāyena duccaritaṁ carati, vācāya duccaritaṁ carati, manasā duccaritaṁ carati.</span><br />
<span class="m-text">And they do bad things by way of body, speech, and mind.</span><br />
</p>
<p id="an6p57c11p5">
<span class="m-text m-primary">So kāyena duccaritaṁ caritvā, vācāya duccaritaṁ caritvā, manasā duccaritaṁ caritvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.</span><br />
<span class="m-text">When their body breaks up, after death, they’re reborn in a place of loss, a bad place, the underworld, hell.</span><br />
</p>
<p id="an6p57c11p6">
<span class="m-text m-primary">Evaṁ kho, ānanda, kaṇhābhijātiyo samāno kaṇhaṁ dhammaṁ abhijāyati.</span><br />
<span class="m-text">That’s how someone born into a dark class gives rise to a dark result.</span><br />
</p>
<p id="an6p57c12p1">
<span class="m-text m-primary">Kathañcānanda, kaṇhābhijātiyo samāno sukkaṁ dhammaṁ abhijāyati?</span><br />
<span class="m-text">And how does someone born into a dark class give rise to a bright result?</span><br />
</p>
<p id="an6p57c12p2">
<span class="m-text m-primary">Idhānanda, ekacco nīce kule paccājāto hoti—caṇḍālakule vā …pe…</span><br />
<span class="m-text">It’s when some person is reborn in a low family …</span><br />
</p>
<p id="an6p57c12p3">
<span class="m-text m-primary">seyyāvasathapadīpeyyassa.</span><br />
</p>
<p id="an6p57c12p4">
<span class="m-text m-primary">So kāyena sucaritaṁ carati, vācāya sucaritaṁ carati, manasā sucaritaṁ carati.</span><br />
<span class="m-text">But they do good things by way of body, speech, and mind.</span><br />
</p>
<p id="an6p57c12p5">
<span class="m-text m-primary">So kāyena sucaritaṁ caritvā, vācāya sucaritaṁ caritvā, manasā sucaritaṁ caritvā kāyassa bhedā paraṁ maraṇā sugatiṁ saggaṁ lokaṁ upapajjati.</span><br />
<span class="m-text">When their body breaks up, after death, they’re reborn in a good place, a heavenly realm.</span><br />
</p>
<p id="an6p57c12p6">
<span class="m-text m-primary">Evaṁ kho, ānanda, kaṇhābhijātiyo samāno sukkaṁ dhammaṁ abhijāyati.</span><br />
<span class="m-text">That’s how someone born into a dark class gives rise to a bright result.</span><br />
</p>
<p id="an6p57c13p1">
<span class="m-text m-primary">Kathañcānanda, kaṇhābhijātiyo samāno akaṇhaṁ asukkaṁ nibbānaṁ abhijāyati?</span><br />
<span class="m-text">And how does someone born into a dark class give rise to extinguishment, which is neither dark nor bright?</span><br />
</p>
<p id="an6p57c13p2">
<span class="m-text m-primary">Idhānanda, ekacco nīce kule paccājāto hoti—caṇḍālakule vā …pe…</span><br />
<span class="m-text">It’s when some person is reborn in a low family …</span><br />
</p>
<p id="an6p57c13p3">
<span class="m-text m-primary">so ca hoti dubbaṇṇo duddasiko okoṭimako.</span><br />
</p>
<p id="an6p57c13p4">
<span class="m-text m-primary">So kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajati.</span><br />
<span class="m-text">They shave off their hair and beard, dress in ocher robes, and go forth from the lay life to homelessness.</span><br />
</p>
<p id="an6p57c13p5">
<span class="m-text m-primary">So evaṁ pabbajito samāno pañca nīvaraṇe pahāya cetaso upakkilese paññāya dubbalīkaraṇe, catūsu satipaṭṭhānesu suppatiṭṭhitacitto, satta bojjhaṅge yathābhūtaṁ bhāvetvā akaṇhaṁ asukkaṁ nibbānaṁ abhijāyati.</span><br />
<span class="m-text">They give up the five hindrances, corruptions of the heart that weaken wisdom. They firmly establish their mind in the four kinds of mindfulness meditation. They truly develop the seven awakening factors. And then they give rise to extinguishment, which is neither dark nor bright.</span><br />
</p>
<p id="an6p57c13p6">
<span class="m-text m-primary">Evaṁ kho, ānanda, kaṇhābhijātiyo samāno akaṇhaṁ asukkaṁ nibbānaṁ abhijāyati.</span><br />
<span class="m-text">That’s how someone born in a dark class gives rise to extinguishment, which is neither dark nor bright.</span><br />
</p>
<p id="an6p57c14p1">
<span class="m-text m-primary">Kathañcānanda, sukkābhijātiyo samāno kaṇhaṁ dhammaṁ abhijāyati?</span><br />
<span class="m-text">And how does someone born into a bright class give rise to a dark result?</span><br />
</p>
<p id="an6p57c14p2">
<span class="m-text m-primary">Idhānanda, ekacco ucce kule paccājāto hoti—khattiyamahāsālakule vā brāhmaṇamahāsālakule vā gahapatimahāsālakule vā, aḍḍhe mahaddhane mahābhoge pahūtajātarūparajate pahūtavittūpakaraṇe pahūtadhanadhaññe.</span><br />
<span class="m-text">It’s when some person is reborn in an eminent family—a well-to-do family of aristocrats, brahmins, or householders—rich, affluent, and wealthy, with lots of gold and silver, lots of property and assets, and lots of money and grain.</span><br />
</p>
<p id="an6p57c14p3">
<span class="m-text m-primary">So ca hoti abhirūpo dassanīyo pāsādiko paramāya vaṇṇapokkharatāya samannāgato, lābhī annassa pānassa vatthassa yānassa mālāgandhavilepanassa seyyāvasathapadīpeyyassa.</span><br />
<span class="m-text">And they’re attractive, good-looking, lovely, of surpassing beauty. They get to have food, drink, clothes, and vehicles; garlands, fragrance, and makeup; and bed, house, and lighting.</span><br />
</p>
<p id="an6p57c14p4">
<span class="m-text m-primary">So kāyena duccaritaṁ carati, vācāya duccaritaṁ carati, manasā duccaritaṁ carati.</span><br />
<span class="m-text">But they do bad things by way of body, speech, and mind.</span><br />
</p>
<p id="an6p57c14p5">
<span class="m-text m-primary">So kāyena duccaritaṁ caritvā, vācāya duccaritaṁ caritvā, manasā duccaritaṁ caritvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.</span><br />
<span class="m-text">When their body breaks up, after death, they’re reborn in a place of loss, a bad place, the underworld, hell.</span><br />
</p>
<p id="an6p57c14p6">
<span class="m-text m-primary">Evaṁ kho, ānanda, sukkābhijātiyo samāno kaṇhaṁ dhammaṁ abhijāyati.</span><br />
<span class="m-text">That’s how someone born into a bright class gives rise to a dark result.</span><br />
</p>
<p id="an6p57c15p1">
<span class="m-text m-primary">Kathañcānanda, sukkābhijātiyo samāno sukkaṁ dhammaṁ abhijāyati?</span><br />
<span class="m-text">And how does someone born into a bright class give rise to a bright result?</span><br />
</p>
<p id="an6p57c15p2">
<span class="m-text m-primary">Idhānanda, ekacco ucce kule paccājāto hoti—khattiyamahāsālakule vā …pe…</span><br />
<span class="m-text">It’s when some person is reborn in an eminent family …</span><br />
</p>
<p id="an6p57c15p3">
<span class="m-text m-primary">seyyāvasathapadīpeyyassa.</span><br />
</p>
<p id="an6p57c15p4">
<span class="m-text m-primary">So kāyena sucaritaṁ carati, vācāya sucaritaṁ carati, manasā sucaritaṁ carati.</span><br />
<span class="m-text">And they do good things by way of body, speech, and mind.</span><br />
</p>
<p id="an6p57c15p5">
<span class="m-text m-primary">So kāyena sucaritaṁ caritvā, vācāya sucaritaṁ caritvā, manasā sucaritaṁ caritvā kāyassa bhedā paraṁ maraṇā sugatiṁ saggaṁ lokaṁ upapajjati.</span><br />
<span class="m-text">When their body breaks up, after death, they’re reborn in a good place, a heavenly realm.</span><br />
</p>
<p id="an6p57c15p6">
<span class="m-text m-primary">Evaṁ kho, ānanda, sukkābhijātiyo samāno sukkaṁ dhammaṁ abhijāyati.</span><br />
<span class="m-text">That’s how someone born into a bright class give rise to a bright result.</span><br />
</p>
<p id="an6p57c16p1">
<span class="m-text m-primary">Kathañcānanda, sukkābhijātiyo samāno akaṇhaṁ asukkaṁ nibbānaṁ abhijāyati?</span><br />
<span class="m-text">And how does someone born into a bright class give rise to extinguishment, which is neither dark nor bright?</span><br />
</p>
<p id="an6p57c16p2">
<span class="m-text m-primary">Idhānanda, ekacco ucce kule paccājāto hoti—khattiyamahāsālakule vā brāhmaṇamahāsālakule vā gahapatimahāsālakule vā, aḍḍhe mahaddhane mahābhoge pahūtajātarūparajate pahūtavittūpakaraṇe pahūtadhanadhaññe.</span><br />
<span class="m-text">It’s when some person is reborn in an eminent family …</span><br />
</p>
<p id="an6p57c16p3">
<span class="m-text m-primary">So ca hoti abhirūpo dassanīyo pāsādiko paramāya vaṇṇapokkharatāya samannāgato, lābhī annassa pānassa vatthassa yānassa mālāgandhavilepanassa seyyāvasathapadīpeyyassa.</span><br />
</p>
<p id="an6p57c16p4">
<span class="m-text m-primary">So kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajati.</span><br />
<span class="m-text">They shave off their hair and beard, dress in ocher robes, and go forth from the lay life to homelessness.</span><br />
</p>
<p id="an6p57c16p5">
<span class="m-text m-primary">So evaṁ pabbajito samāno pañca nīvaraṇe pahāya cetaso upakkilese paññāya dubbalīkaraṇe, catūsu satipaṭṭhānesu suppatiṭṭhitacitto, satta bojjhaṅge yathābhūtaṁ bhāvetvā akaṇhaṁ asukkaṁ nibbānaṁ abhijāyati.</span><br />
<span class="m-text">They give up the five hindrances, corruptions of the heart that weaken wisdom. They firmly establish their mind in the four kinds of mindfulness meditation. They truly develop the seven awakening factors. And then they give rise to extinguishment, which is neither dark nor bright.</span><br />
</p>
<p id="an6p57c16p6">
<span class="m-text m-primary">Evaṁ kho, ānanda, sukkābhijātiyo samāno akaṇhaṁ asukkaṁ nibbānaṁ abhijāyati.</span><br />
<span class="m-text">That’s how someone born into a bright class gives rise to extinguishment, which is neither dark nor bright.</span><br />
</p>
<p id="an6p57c17p1">
<span class="m-text m-primary">Imā kho, ānanda, chaḷabhijātiyo”ti.</span><br />
<span class="m-text">These are the six classes of rebirth.”</span><br />
</p>
<p id="an6p57c17p2">
<span class="m-text m-primary">Tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>