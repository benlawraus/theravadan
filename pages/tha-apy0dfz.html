<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0dfz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0dfz.html" />
  <meta property="og:description" content="Ārakkhadāyakavagga 9 Kandalipupphiyattheraapadāna “Sindhuyā nadiyā tīre, ahosiṁ kassako tadā; Parakammāyane yutto, parabhattaṁ apassito. Sindhuṁ anucarantohaṁ, siddhatthaṁ jinamaddasaṁ; Samādhinā nisinnaṁva, satapattaṁva pupphitaṁ. Satta kandalipupphāni, vaṇṭe chetvānahaṁ tadā; Matthake abhiropesiṁ, buddhassādiccabandhuno. Suvaṇṇavaṇṇaṁ sambuddhaṁ, Anukūle samāhitaṁ; Tidhāpabhinnamātaṅgaṁ, Kuñjaraṁva durāsadaṁ. Tamahaṁ upagantvāna, nipakaṁ bhāvitindriyaṁ; Añjaliṁ paggahetvāna, avandi …" />
  <meta name="twitter:description" content="Ārakkhadāyakavagga 9 Kandalipupphiyattheraapadāna “Sindhuyā nadiyā tīre, ahosiṁ kassako tadā; Parakammāyane yutto, parabhattaṁ apassito. Sindhuṁ anucarantohaṁ, siddhatthaṁ jinamaddasaṁ; Samādhinā nisinnaṁva, satapattaṁva pupphitaṁ. Satta kandalipupphāni, vaṇṭe chetvānahaṁ tadā; Matthake abhiropesiṁ, buddhassādiccabandhuno. Suvaṇṇavaṇṇaṁ sambuddhaṁ, Anukūle samāhitaṁ; Tidhāpabhinnamātaṅgaṁ, Kuñjaraṁva durāsadaṁ. Tamahaṁ upagantvāna, nipakaṁ bhāvitindriyaṁ; Añjaliṁ paggahetvāna, avandi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="arakkhadayakavagga">
<h2><a href="#arakkhadayakavagga">Ārakkhadāyakavagga</a></h2>
<section id="kandalipupphiyattheraapadana">
<h3><a href="#kandalipupphiyattheraapadana">9 Kandalipupphiyattheraapadāna</a></h3>
<p id="tha-ap321c1p1">
<span class="m-text m-primary">“Sindhuyā nadiyā tīre,</span><br />
</p>
<p id="tha-ap321c1p2">
<span class="m-text m-primary">ahosiṁ kassako tadā;</span><br />
</p>
<p id="tha-ap321c1p3">
<span class="m-text m-primary">Parakammāyane yutto,</span><br />
</p>
<p id="tha-ap321c1p4">
<span class="m-text m-primary">parabhattaṁ apassito.</span><br />
</p>
<p id="tha-ap321c2p1">
<span class="m-text m-primary">Sindhuṁ anucarantohaṁ,</span><br />
</p>
<p id="tha-ap321c2p2">
<span class="m-text m-primary">siddhatthaṁ jinamaddasaṁ;</span><br />
</p>
<p id="tha-ap321c2p3">
<span class="m-text m-primary">Samādhinā nisinnaṁva,</span><br />
</p>
<p id="tha-ap321c2p4">
<span class="m-text m-primary">satapattaṁva pupphitaṁ.</span><br />
</p>
<p id="tha-ap321c3p1">
<span class="m-text m-primary">Satta kandalipupphāni,</span><br />
</p>
<p id="tha-ap321c3p2">
<span class="m-text m-primary">vaṇṭe chetvānahaṁ tadā;</span><br />
</p>
<p id="tha-ap321c3p3">
<span class="m-text m-primary">Matthake abhiropesiṁ,</span><br />
</p>
<p id="tha-ap321c3p4">
<span class="m-text m-primary">buddhassādiccabandhuno.</span><br />
</p>
<p id="tha-ap321c4p1">
<span class="m-text m-primary">Suvaṇṇavaṇṇaṁ sambuddhaṁ,</span><br />
</p>
<p id="tha-ap321c4p2">
<span class="m-text m-primary">Anukūle samāhitaṁ;</span><br />
</p>
<p id="tha-ap321c4p3">
<span class="m-text m-primary">Tidhāpabhinnamātaṅgaṁ,</span><br />
</p>
<p id="tha-ap321c4p4">
<span class="m-text m-primary">Kuñjaraṁva durāsadaṁ.</span><br />
</p>
<p id="tha-ap321c5p1">
<span class="m-text m-primary">Tamahaṁ upagantvāna,</span><br />
</p>
<p id="tha-ap321c5p2">
<span class="m-text m-primary">nipakaṁ bhāvitindriyaṁ;</span><br />
</p>
<p id="tha-ap321c5p3">
<span class="m-text m-primary">Añjaliṁ paggahetvāna,</span><br />
</p>
<p id="tha-ap321c5p4">
<span class="m-text m-primary">avandiṁ satthuno ahaṁ.</span><br />
</p>
<p id="tha-ap321c6p1">
<span class="m-text m-primary">Catunnavutito kappe,</span><br />
</p>
<p id="tha-ap321c6p2">
<span class="m-text m-primary">yaṁ pupphamabhiropayiṁ;</span><br />
</p>
<p id="tha-ap321c6p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap321c6p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap321c7p1">
<span class="m-text m-primary">Paṭisambhidā catasso,</span><br />
</p>
<p id="tha-ap321c7p2">
<span class="m-text m-primary">…pe…</span><br />
</p>
<p id="tha-ap321c7p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap321c8p1">
<span class="m-text m-primary">Itthaṁ sudaṁ āyasmā kandalipupphiyo thero imā gāthāyo abhāsitthāti.</span><br />
</p>
<p id="tha-ap321c9p1">
<span class="m-text m-primary">Kandalipupphiyattherassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>