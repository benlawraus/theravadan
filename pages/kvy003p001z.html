<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv3 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy003p001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy003p001z.html" />
  <meta property="og:description" content="Mahāpaṇṇāsaka Tatiyavagga Balakathā Tathāgatabalaṁ sāvakasādhāraṇanti? Āmantā. Tathāgatabalaṁ sāvakabalaṁ, sāvakabalaṁ tathāgatabalanti? Na hevaṁ vattabbe …pe… Tathāgatabalaṁ sāvakasādhāraṇanti? Āmantā. Taññeva tathāgatabalaṁ taṁ sāvakabalaṁ, taññeva sāvakabalaṁ taṁ tathāgatabalanti? Na hevaṁ vattabbe …pe…. Tathāgatabalaṁ sāvakasādhāraṇanti? Āmantā. Yādisaṁ tathāgatabalaṁ tādisaṁ sāvakabalaṁ, yādisaṁ sāvakabalaṁ tādisaṁ tathāgatabalanti? Na hevaṁ vattabbe …pe…. Tathāgatabalaṁ sāvakasādhāra …" />
  <meta name="twitter:description" content="Mahāpaṇṇāsaka Tatiyavagga Balakathā Tathāgatabalaṁ sāvakasādhāraṇanti? Āmantā. Tathāgatabalaṁ sāvakabalaṁ, sāvakabalaṁ tathāgatabalanti? Na hevaṁ vattabbe …pe… Tathāgatabalaṁ sāvakasādhāraṇanti? Āmantā. Taññeva tathāgatabalaṁ taṁ sāvakabalaṁ, taññeva sāvakabalaṁ taṁ tathāgatabalanti? Na hevaṁ vattabbe …pe…. Tathāgatabalaṁ sāvakasādhāraṇanti? Āmantā. Yādisaṁ tathāgatabalaṁ tādisaṁ sāvakabalaṁ, yādisaṁ sāvakabalaṁ tādisaṁ tathāgatabalanti? Na hevaṁ vattabbe …pe…. Tathāgatabalaṁ sāvakasādhāra …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv3-index.html">kv3</a> &raquo;
          </span>
          Kathāvatthu
        </h1>
<!-- content -->
<p id="kv3p1c0p2">
<span class="m-text m-primary">Mahāpaṇṇāsaka</span><br />
</p>
<p id="kv3p1c0p3">
<span class="m-text m-primary">Tatiyavagga</span><br />
</p>
<p id="kv3p1c0p4">
<span class="m-text m-primary">Balakathā</span><br />
</p>
<p id="kv3p1c1p1">
<span class="m-text m-primary">Tathāgatabalaṁ sāvakasādhāraṇanti?</span><br />
</p>
<p id="kv3p1c1p2">
<span class="m-text m-primary">Āmantā.</span><br />
</p>
<p id="kv3p1c1p3">
<span class="m-text m-primary">Tathāgatabalaṁ sāvakabalaṁ, sāvakabalaṁ tathāgatabalanti?</span><br />
</p>
<p id="kv3p1c1p4">
<span class="m-text m-primary">Na hevaṁ vattabbe …pe…</span><br />
</p>
<p id="kv3p1c2p1">
<span class="m-text m-primary">Tathāgatabalaṁ sāvakasādhāraṇanti?</span><br />
</p>
<p id="kv3p1c2p2">
<span class="m-text m-primary">Āmantā.</span><br />
</p>
<p id="kv3p1c2p3">
<span class="m-text m-primary">Taññeva tathāgatabalaṁ taṁ sāvakabalaṁ, taññeva sāvakabalaṁ taṁ tathāgatabalanti?</span><br />
</p>
<p id="kv3p1c2p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p1c3p1">
<span class="m-text m-primary">Tathāgatabalaṁ sāvakasādhāraṇanti?</span><br />
</p>
<p id="kv3p1c3p2">
<span class="m-text m-primary">Āmantā.</span><br />
</p>
<p id="kv3p1c3p3">
<span class="m-text m-primary">Yādisaṁ tathāgatabalaṁ tādisaṁ sāvakabalaṁ, yādisaṁ sāvakabalaṁ tādisaṁ tathāgatabalanti?</span><br />
</p>
<p id="kv3p1c3p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p1c4p1">
<span class="m-text m-primary">Tathāgatabalaṁ sāvakasādhāraṇanti?</span><br />
</p>
<p id="kv3p1c4p2">
<span class="m-text m-primary">Āmantā.</span><br />
</p>
<p id="kv3p1c4p3">
<span class="m-text m-primary">Yādiso tathāgatassa pubbayogo pubbacariyā dhammakkhānaṁ dhammadesanā tādiso sāvakassa pubbayogo pubbacariyā dhammakkhānaṁ dhammadesanāti?</span><br />
</p>
<p id="kv3p1c4p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p1c5p1">
<span class="m-text m-primary">Tathāgatabalaṁ sāvakasādhāraṇanti?</span><br />
</p>
<p id="kv3p1c5p2">
<span class="m-text m-primary">Āmantā.</span><br />
</p>
<p id="kv3p1c5p3">
<span class="m-text m-primary">Tathāgato jino satthā sammāsambuddho sabbaññū sabbadassāvī dhammassāmī dhammappaṭisaraṇoti?</span><br />
</p>
<p id="kv3p1c5p4">
<span class="m-text m-primary">Āmantā.</span><br />
</p>
<p id="kv3p1c5p5">
<span class="m-text m-primary">Sāvako jino satthā sammāsambuddho sabbaññū sabbadassāvī dhammassāmī dhammappaṭisaraṇoti?</span><br />
</p>
<p id="kv3p1c5p6">
<span class="m-text m-primary">Na hevaṁ vattabbe …pe….</span><br />
</p>
<p id="kv3p1c6p1">
<span class="m-text m-primary">Tathāgatabalaṁ sāvakasādhāraṇanti?</span><br />
</p>
<p id="kv3p1c6p2">
<span class="m-text m-primary">Āmantā.</span><br />
</p>
<p id="kv3p1c6p3">
<span class="m-text m-primary">Tathāgato anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti?</span><br />
</p>
<p id="kv3p1c6p4">
<span class="m-text m-primary">Āmantā.</span><br />
</p>
<p id="kv3p1c6p5">
<span class="m-text m-primary">Sāvako anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti?</span><br />
</p>
<p id="kv3p1c6p6">
<span class="m-text m-primary">Na hevaṁ vattabbe …pe….</span><br />
</p>
<p id="kv3p1c7p1">
<span class="m-text m-primary">Indriyaparopariyattaṁ yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c7p2">
<span class="m-text m-primary">Āmantā.</span><br />
</p>
<p id="kv3p1c7p3">
<span class="m-text m-primary">Sāvako sabbaññū sabbadassāvīti?</span><br />
</p>
<p id="kv3p1c7p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p1c8p1">
<span class="m-text m-primary">Sāvako ṭhānāṭhānaṁ jānātīti?</span><br />
</p>
<p id="kv3p1c8p2">
<span class="m-text m-primary">Āmantā.</span><br />
</p>
<p id="kv3p1c8p3">
<span class="m-text m-primary">Hañci sāvako ṭhānāṭhānaṁ jānāti, tena vata re vattabbe—</span><br />
</p>
<p id="kv3p1c8p4">
<span class="m-text m-primary">“ṭhānāṭhānaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c9p1">
<span class="m-text m-primary">Sāvako atītānāgatapaccuppannānaṁ kammasamādānānaṁ ṭhānaso hetuso vipākaṁ jānātīti?</span><br />
</p>
<p id="kv3p1c9p2">
<span class="m-text m-primary">Āmantā.</span><br />
</p>
<p id="kv3p1c9p3">
<span class="m-text m-primary">Hañci sāvako atītānāgatapaccuppannānaṁ kammasamādānānaṁ ṭhānaso hetuso vipākaṁ jānāti, tena vata re vattabbe—</span><br />
</p>
<p id="kv3p1c9p4">
<span class="m-text m-primary">“atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c10p1">
<span class="m-text m-primary">Sāvako sabbatthagāminiṁ paṭipadaṁ jānātīti?</span><br />
</p>
<p id="kv3p1c10p2">
<span class="m-text m-primary">Āmantā.</span><br />
</p>
<p id="kv3p1c10p3">
<span class="m-text m-primary">Hañci sāvako sabbatthagāminiṁ paṭipadaṁ jānāti, tena vata re vattabbe—</span><br />
</p>
<p id="kv3p1c10p4">
<span class="m-text m-primary">“sabbatthagāminiṁ paṭipadaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c11p1">
<span class="m-text m-primary">Sāvako anekadhātuṁ nānādhātuṁ lokaṁ jānātīti?</span><br />
</p>
<p id="kv3p1c11p2">
<span class="m-text m-primary">Āmantā.</span><br />
</p>
<p id="kv3p1c11p3">
<span class="m-text m-primary">Hañci sāvako anekadhātuṁ nānādhātuṁ lokaṁ jānāti, tena vata re vattabbe—</span><br />
</p>
<p id="kv3p1c11p4">
<span class="m-text m-primary">“anekadhātuṁ nānādhātuṁ lokaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c12p1">
<span class="m-text m-primary">Sāvako sattānaṁ nānādhimuttikataṁ jānātīti?</span><br />
</p>
<p id="kv3p1c12p2">
<span class="m-text m-primary">Āmantā.</span><br />
</p>
<p id="kv3p1c12p3">
<span class="m-text m-primary">Hañci sāvako sattānaṁ nānādhimuttikataṁ jānāti, tena vata re vattabbe—</span><br />
</p>
<p id="kv3p1c12p4">
<span class="m-text m-primary">“sattānaṁ nānādhimuttikataṁ yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c13p1">
<span class="m-text m-primary">Sāvako jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ jānātīti?</span><br />
</p>
<p id="kv3p1c13p2">
<span class="m-text m-primary">Āmantā.</span><br />
</p>
<p id="kv3p1c13p3">
<span class="m-text m-primary">Hañci sāvako jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ jānāti, tena vata re vattabbe—</span><br />
</p>
<p id="kv3p1c13p4">
<span class="m-text m-primary">“jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c14p1">
<span class="m-text m-primary">Sāvako pubbenivāsānussatiṁ jānātīti?</span><br />
</p>
<p id="kv3p1c14p2">
<span class="m-text m-primary">Āmantā.</span><br />
</p>
<p id="kv3p1c14p3">
<span class="m-text m-primary">Hañci sāvako pubbenivāsānussatiṁ jānāti, tena vata re vattabbe—</span><br />
</p>
<p id="kv3p1c14p4">
<span class="m-text m-primary">“pubbenivāsānussati yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c15p1">
<span class="m-text m-primary">Sāvako sattānaṁ cutūpapātaṁ jānātīti?</span><br />
</p>
<p id="kv3p1c15p2">
<span class="m-text m-primary">Āmantā.</span><br />
</p>
<p id="kv3p1c15p3">
<span class="m-text m-primary">Hañci sāvako sattānaṁ cutūpapātaṁ jānāti, tena vata re vattabbe—</span><br />
</p>
<p id="kv3p1c15p4">
<span class="m-text m-primary">“sattānaṁ cutūpapātaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c16p1">
<span class="m-text m-primary">Nanu tathāgatassāpi āsavā khīṇā sāvakassāpi āsavā khīṇāti?</span><br />
</p>
<p id="kv3p1c16p2">
<span class="m-text m-primary">Āmantā.</span><br />
</p>
<p id="kv3p1c16p3">
<span class="m-text m-primary">Atthi kiñci nānākaraṇaṁ tathāgatassa vā sāvakassa vā āsavakkhayena vā āsavakkhayaṁ vimuttiyā vā vimuttīti?</span><br />
</p>
<p id="kv3p1c16p4">
<span class="m-text m-primary">Natthi.</span><br />
</p>
<p id="kv3p1c16p5">
<span class="m-text m-primary">Hañci natthi kiñci nānākaraṇaṁ tathāgatassa vā sāvakassa vā āsavakkhayena vā āsavakkhayaṁ vimuttiyā vā vimutti, tena vata re vattabbe—</span><br />
</p>
<p id="kv3p1c16p6">
<span class="m-text m-primary">“āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇan”ti.</span><br />
</p>
<p id="kv3p1c17p1">
<span class="m-text m-primary">Āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c17p2">
<span class="m-text m-primary">Āmantā.</span><br />
</p>
<p id="kv3p1c17p3">
<span class="m-text m-primary">Ṭhānāṭhāne yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c17p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p1c18p1">
<span class="m-text m-primary">Āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c18p2">
<span class="m-text m-primary">Āmantā.</span><br />
</p>
<p id="kv3p1c18p3">
<span class="m-text m-primary">Sattānaṁ cutūpapāte yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c18p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p1c19p1">
<span class="m-text m-primary">Ṭhānāṭhāne yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c19p2">
<span class="m-text m-primary">Āmantā.</span><br />
</p>
<p id="kv3p1c19p3">
<span class="m-text m-primary">Āsavānaṁ khaye yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c19p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p1c20p1">
<span class="m-text m-primary">Sattānaṁ cutūpapāte yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c20p2">
<span class="m-text m-primary">Āmantā.</span><br />
</p>
<p id="kv3p1c20p3">
<span class="m-text m-primary">Āsavānaṁ khaye yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c20p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p1c21p1">
<span class="m-text m-primary">Indriyaparopariyattaṁ yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c21p2">
<span class="m-text m-primary">Āmantā.</span><br />
</p>
<p id="kv3p1c21p3">
<span class="m-text m-primary">Ṭhānāṭhāne yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c21p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p1c22p1">
<span class="m-text m-primary">Indriyaparopariyattaṁ yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c22p2">
<span class="m-text m-primary">Āmantā …pe….</span><br />
</p>
<p id="kv3p1c22p3">
<span class="m-text m-primary">Āsavānaṁ khaye yathābhūtaṁ ñāṇaṁ tathāgatabalaṁ sāvakaasādhāraṇanti?</span><br />
</p>
<p id="kv3p1c22p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p1c23p1">
<span class="m-text m-primary">Ṭhānāṭhāne yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c23p2">
<span class="m-text m-primary">Āmantā.</span><br />
</p>
<p id="kv3p1c23p3">
<span class="m-text m-primary">Indriyaparopariyattaṁ yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c23p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p1c24p1">
<span class="m-text m-primary">Āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c24p2">
<span class="m-text m-primary">Āmantā.</span><br />
</p>
<p id="kv3p1c24p3">
<span class="m-text m-primary">Indriyaparopariyattaṁ yathābhūtaṁ ñāṇaṁ tathāgatabalaṁ sāvakasādhāraṇanti?</span><br />
</p>
<p id="kv3p1c24p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p1c24p5">
<span class="m-text m-primary">Balakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>