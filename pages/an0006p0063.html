<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an6 &raquo; Aṅguttara Nikāya 6.63 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0006p0063.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an6-index.html">an6</a> &raquo;
          </span>
          Aṅguttara Nikāya 6.63
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0006p0062.html">Previous</a></div>
<div class="m-col-t-6 m-text-right">
<a href="https://theravadan.org/pages/an0006p0064.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 6.63</span></p>
<p id="an6p63c0p2">
<span class="pali m-text">6. Mahāvagga</span><br />
<span class="sujato m-text">6. The Great Chapter</span><br />
</p>
<section id="nibbedhikasutta">
<span id="an6p63c0p3"></span><h2><span class="pali m-text">Nibbedhikasutta</span></h2>
<p><span class="sujato m-text">Penetrative</span></p>
<p id="an6p63c1p1">
<span class="pali m-text">“Nibbedhikapariyāyaṁ vo, bhikkhave, dhammapariyāyaṁ desessāmi.</span><br />
<span class="sujato m-text">“Mendicants, I will teach you a penetrative exposition of the teaching.</span><br />
</p>
<p id="an6p63c1p2">
<span class="pali m-text">Taṁ suṇātha, sādhukaṁ manasi karotha, bhāsissāmī”ti.</span><br />
<span class="sujato m-text">Listen and apply your mind well, I will speak.”</span><br />
</p>
<p id="an6p63c1p3">
<span class="pali m-text">“Evaṁ, bhante”ti kho te bhikkhū bhagavato paccassosuṁ.</span><br />
<span class="sujato m-text">“Yes, sir,” they replied.</span><br />
</p>
<p id="an6p63c1p4">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="an6p63c2p1">
<span class="pali m-text">“Katamo ca so, bhikkhave, nibbedhikapariyāyo dhammapariyāyo?</span><br />
<span class="sujato m-text">“Mendicants, what is the penetrative exposition of the teaching?</span><br />
</p>
<p id="an6p63c2p2">
<span class="pali m-text">Kāmā, bhikkhave, veditabbā, kāmānaṁ nidānasambhavo veditabbo, kāmānaṁ vemattatā veditabbā, kāmānaṁ vipāko veditabbo, kāmanirodho veditabbo, kāmanirodhagāminī paṭipadā veditabbā.</span><br />
<span class="sujato m-text">Sensual pleasures should be known. And their source, diversity, result, cessation, and the practice that leads to their cessation should be known.</span><br />
</p>
<p id="an6p63c3p1">
<span class="pali m-text">Vedanā, bhikkhave, veditabbā, vedanānaṁ nidānasambhavo veditabbo, vedanānaṁ vemattatā veditabbā, vedanānaṁ vipāko veditabbo, vedanānirodho veditabbo, vedanānirodhagāminī paṭipadā veditabbā.</span><br />
<span class="sujato m-text">Feelings should be known. And their source, diversity, result, cessation, and the practice that leads to their cessation should be known.</span><br />
</p>
<p id="an6p63c4p1">
<span class="pali m-text">Saññā, bhikkhave, veditabbā, saññānaṁ nidānasambhavo veditabbo, saññānaṁ vemattatā veditabbā, saññānaṁ vipāko veditabbo, saññānirodho veditabbo, saññānirodhagāminī paṭipadā veditabbā.</span><br />
<span class="sujato m-text">Perceptions should be known. And their source, diversity, result, cessation, and the practice that leads to their cessation should be known.</span><br />
</p>
<p id="an6p63c5p1">
<span class="pali m-text">Āsavā, bhikkhave, veditabbā, āsavānaṁ nidānasambhavo veditabbo, āsavānaṁ vemattatā veditabbā, āsavānaṁ vipāko veditabbo, āsavanirodho veditabbo, āsavanirodhagāminī paṭipadā veditabbā.</span><br />
<span class="sujato m-text">Defilements should be known. And their source, diversity, result, cessation, and the practice that leads to their cessation should be known.</span><br />
</p>
<p id="an6p63c6p1">
<span class="pali m-text">Kammaṁ, bhikkhave, veditabbaṁ, kammānaṁ nidānasambhavo veditabbo, kammānaṁ vemattatā veditabbā, kammānaṁ vipāko veditabbo, kammanirodho veditabbo, kammanirodhagāminī paṭipadā veditabbā.</span><br />
<span class="sujato m-text">Deeds should be known. And their source, diversity, result, cessation, and the practice that leads to their cessation should be known.</span><br />
</p>
<p id="an6p63c7p1">
<span class="pali m-text">Dukkhaṁ, bhikkhave, veditabbaṁ, dukkhassa nidānasambhavo veditabbo, dukkhassa vemattatā veditabbā, dukkhassa vipāko veditabbo, dukkhanirodho veditabbo, dukkhanirodhagāminī paṭipadā veditabbā.</span><br />
<span class="sujato m-text">Suffering should be known. And its source, diversity, result, cessation, and the practice that leads to its cessation should be known.</span><br />
</p>
<p id="an6p63c8p1">
<span class="pali m-text">‘Kāmā, bhikkhave, veditabbā, kāmānaṁ nidānasambhavo veditabbo, kāmānaṁ vemattatā veditabbā, kāmānaṁ vipāko veditabbo, kāmanirodho veditabbo, kāmanirodhagāminī paṭipadā veditabbā’ti, iti kho panetaṁ vuttaṁ.</span><br />
<span class="sujato m-text">‘Sensual pleasures should be known. And their source, diversity, result, cessation, and the practice that leads to their cessation should be known.’ That’s what I said,</span><br />
</p>
<p id="an6p63c8p2">
<span class="pali m-text">Kiñcetaṁ paṭicca vuttaṁ?</span><br />
<span class="sujato m-text">but why did I say it?</span><br />
</p>
<p id="an6p63c8p3">
<span class="pali m-text">Pañcime, bhikkhave, kāmaguṇā—</span><br />
<span class="sujato m-text">There are these five kinds of sensual stimulation.</span><br />
</p>
<p id="an6p63c8p4">
<span class="pali m-text">cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā,</span><br />
<span class="sujato m-text">Sights known by the eye that are likable, desirable, agreeable, pleasant, sensual, and arousing.</span><br />
</p>
<p id="an6p63c8p5">
<span class="pali m-text">sotaviññeyyā saddā …</span><br />
<span class="sujato m-text">Sounds known by the ear …</span><br />
</p>
<p id="an6p63c8p6">
<span class="pali m-text">ghānaviññeyyā gandhā …</span><br />
<span class="sujato m-text">Smells known by the nose …</span><br />
</p>
<p id="an6p63c8p7">
<span class="pali m-text">jivhāviññeyyā rasā …</span><br />
<span class="sujato m-text">Tastes known by the tongue …</span><br />
</p>
<p id="an6p63c8p8">
<span class="pali m-text">kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā.</span><br />
<span class="sujato m-text">Touches known by the body that are likable, desirable, agreeable, pleasant, sensual, and arousing.</span><br />
</p>
<p id="an6p63c8p9">
<span class="pali m-text">Api ca kho, bhikkhave, nete kāmā kāmaguṇā nāmete ariyassa vinaye vuccanti—</span><br />
<span class="sujato m-text">However, these are not sensual pleasures. In the training of the Noble One they’re called ‘kinds of sensual stimulation’.</span><br />
</p>
<p id="an6p63c8p10">
<span class="pali m-text">Saṅkapparāgo purisassa kāmo,</span><br />
<span class="sujato m-text">Greedy intention is a person’s sensual pleasure.</span><br />
</p>
<p id="an6p63c8p11">
<span class="pali m-text">Nete kāmā yāni citrāni loke;</span><br />
<span class="sujato m-text">The world’s pretty things aren’t sensual pleasures.</span><br />
</p>
<p id="an6p63c8p12">
<span class="pali m-text">Saṅkapparāgo purisassa kāmo,</span><br />
<span class="sujato m-text">Greedy intention is a person’s sensual pleasure.</span><br />
</p>
<p id="an6p63c8p13">
<span class="pali m-text">Tiṭṭhanti citrāni tatheva loke;</span><br />
<span class="sujato m-text">The world’s pretty things stay just as they are,</span><br />
</p>
<p id="an6p63c8p14">
<span class="pali m-text">Athettha dhīrā vinayanti chandanti.</span><br />
<span class="sujato m-text">but a wise one removes desire for them.</span><br />
</p>
<p id="an6p63c9p1">
<span class="pali m-text">Katamo ca, bhikkhave, kāmānaṁ nidānasambhavo?</span><br />
<span class="sujato m-text">And what is the source of sensual pleasures?</span><br />
</p>
<p id="an6p63c10p2">
<span class="pali m-text">Phasso, bhikkhave, kāmānaṁ nidānasambhavo.</span><br />
<span class="sujato m-text">Contact is their source.</span><br />
</p>
<p id="an6p63c11p1">
<span class="pali m-text">Katamā ca, bhikkhave, kāmānaṁ vemattatā?</span><br />
<span class="sujato m-text">And what is the diversity of sensual pleasures?</span><br />
</p>
<p id="an6p63c11p2">
<span class="pali m-text">Añño, bhikkhave, kāmo rūpesu, añño kāmo saddesu, añño kāmo gandhesu, añño kāmo rasesu, añño kāmo phoṭṭhabbesu.</span><br />
<span class="sujato m-text">The sensual desire for sights, sounds, smells, tastes, and touches are all different.</span><br />
</p>
<p id="an6p63c11p3">
<span class="pali m-text">Ayaṁ vuccati, bhikkhave, kāmānaṁ vemattatā.</span><br />
<span class="sujato m-text">This is called the diversity of sensual pleasures.</span><br />
</p>
<p id="an6p63c12p1">
<span class="pali m-text">Katamo ca, bhikkhave, kāmānaṁ vipāko?</span><br />
<span class="sujato m-text">And what is the result of sensual pleasures?</span><br />
</p>
<p id="an6p63c12p2">
<span class="pali m-text">Yaṁ kho, bhikkhave, kāmayamāno tajjaṁ tajjaṁ attabhāvaṁ abhinibbatteti puññabhāgiyaṁ vā apuññabhāgiyaṁ vā, ayaṁ vuccati, bhikkhave, kāmānaṁ vipāko.</span><br />
<span class="sujato m-text">When one who desires sensual pleasures creates a corresponding life-form, with the attributes of either good or bad deeds—this is called the result of sensual pleasures.</span><br />
</p>
<p id="an6p63c13p1">
<span class="pali m-text">Katamo ca, bhikkhave, kāmanirodho?</span><br />
<span class="sujato m-text">And what is the cessation of sensual pleasures?</span><br />
</p>
<p id="an6p63c13p2">
<span class="pali m-text">Phassanirodho, bhikkhave, kāmanirodho.</span><br />
<span class="sujato m-text">When contact ceases, sensual pleasures cease.</span><br />
</p>
<p id="an6p63c13p3">
<span class="pali m-text">Ayameva ariyo aṭṭhaṅgiko maggo kāmanirodhagāminī paṭipadā, seyyathidaṁ—</span><br />
<span class="sujato m-text">The practice that leads to the cessation of sensual pleasures is simply this noble eightfold path, that is:</span><br />
</p>
<p id="an6p63c13p4">
<span class="pali m-text">sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi.</span><br />
<span class="sujato m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="an6p63c14p1">
<span class="pali m-text">Yato kho, bhikkhave, ariyasāvako evaṁ kāme pajānāti, evaṁ kāmānaṁ nidānasambhavaṁ pajānāti, evaṁ kāmānaṁ vemattataṁ pajānāti, evaṁ kāmānaṁ vipākaṁ pajānāti, evaṁ kāmanirodhaṁ pajānāti, evaṁ kāmanirodhagāminiṁ paṭipadaṁ pajānāti, so imaṁ nibbedhikaṁ brahmacariyaṁ pajānāti kāmanirodhaṁ.</span><br />
<span class="sujato m-text">When a noble disciple understands sensual pleasures in this way—and understands their source, diversity, result, cessation, and the practice that leads to their cessation—they understand that this penetrative spiritual life is the cessation of sensual pleasures.</span><br />
</p>
<p id="an6p63c14p2">
<span class="pali m-text">Kāmā, bhikkhave, veditabbā …pe… kāmanirodhagāminī paṭipadā veditabbāti,</span><br />
<span class="sujato m-text">‘Sensual pleasures should be known. And their source, diversity, result, cessation, and the practice that leads to their cessation should be known.’</span><br />
</p>
<p id="an6p63c14p3">
<span class="pali m-text">iti yaṁ taṁ vuttaṁ idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="an6p63c15p1">
<span class="pali m-text">Vedanā, bhikkhave, veditabbā …pe… vedanānirodhagāminī paṭipadā veditabbāti,</span><br />
<span class="sujato m-text">‘Feelings should be known. And their source, diversity, result, cessation, and the practice that leads to their cessation should be known.’</span><br />
</p>
<p id="an6p63c15p2">
<span class="pali m-text">iti kho panetaṁ vuttaṁ. Kiñcetaṁ paṭicca vuttaṁ?</span><br />
<span class="sujato m-text">That’s what I said, but why did I say it?</span><br />
</p>
<p id="an6p63c15p3">
<span class="pali m-text">Tisso imā, bhikkhave, vedanā—</span><br />
<span class="sujato m-text">There are these three feelings:</span><br />
</p>
<p id="an6p63c15p4">
<span class="pali m-text">sukhā vedanā, dukkhā vedanā, adukkhamasukhā vedanā.</span><br />
<span class="sujato m-text">pleasant, painful, and neutral.</span><br />
</p>
<p id="an6p63c16p1">
<span class="pali m-text">Katamo ca, bhikkhave, vedanānaṁ nidānasambhavo?</span><br />
<span class="sujato m-text">And what is the source of feelings?</span><br />
</p>
<p id="an6p63c16p2">
<span class="pali m-text">Phasso, bhikkhave, vedanānaṁ nidānasambhavo.</span><br />
<span class="sujato m-text">Contact is their source.</span><br />
</p>
<p id="an6p63c17p1">
<span class="pali m-text">Katamā ca, bhikkhave, vedanānaṁ vemattatā?</span><br />
<span class="sujato m-text">And what is the diversity of feelings?</span><br />
</p>
<p id="an6p63c17p2">
<span class="pali m-text">Atthi, bhikkhave, sāmisā sukhā vedanā, atthi nirāmisā sukhā vedanā, atthi sāmisā dukkhā vedanā, atthi nirāmisā dukkhā vedanā, atthi sāmisā adukkhamasukhā vedanā, atthi nirāmisā adukkhamasukhā vedanā.</span><br />
<span class="sujato m-text">There are material pleasant feelings, spiritual pleasant feelings, material painful feelings, spiritual painful feelings, material neutral feelings, and spiritual neutral feelings.</span><br />
</p>
<p id="an6p63c17p3">
<span class="pali m-text">Ayaṁ vuccati, bhikkhave, vedanānaṁ vemattatā.</span><br />
<span class="sujato m-text">This is called the diversity of feelings.</span><br />
</p>
<p id="an6p63c18p1">
<span class="pali m-text">Katamo ca, bhikkhave, vedanānaṁ vipāko?</span><br />
<span class="sujato m-text">And what is the result of feelings?</span><br />
</p>
<p id="an6p63c18p2">
<span class="pali m-text">Yaṁ kho, bhikkhave, vediyamāno tajjaṁ tajjaṁ attabhāvaṁ abhinibbatteti puññabhāgiyaṁ vā apuññabhāgiyaṁ vā,</span><br />
<span class="sujato m-text">When one who feels creates a corresponding life-form, with the attributes of either good or bad deeds—</span><br />
</p>
<p id="an6p63c18p3">
<span class="pali m-text">ayaṁ vuccati, bhikkhave, vedanānaṁ vipāko.</span><br />
<span class="sujato m-text">this is called the result of feelings.</span><br />
</p>
<p id="an6p63c19p1">
<span class="pali m-text">Katamo ca, bhikkhave, vedanānirodho?</span><br />
<span class="sujato m-text">And what is the cessation of feelings?</span><br />
</p>
<p id="an6p63c19p2">
<span class="pali m-text">Phassanirodho, bhikkhave, vedanānirodho.</span><br />
<span class="sujato m-text">When contact ceases, feelings cease.</span><br />
</p>
<p id="an6p63c19p3">
<span class="pali m-text">Ayameva ariyo aṭṭhaṅgiko maggo vedanānirodhagāminī paṭipadā, seyyathidaṁ—</span><br />
<span class="sujato m-text">The practice that leads to the cessation of feelings is simply this noble eightfold path, that is:</span><br />
</p>
<p id="an6p63c19p4">
<span class="pali m-text">sammādiṭṭhi …pe… sammāsamādhi.</span><br />
<span class="sujato m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="an6p63c20p1">
<span class="pali m-text">Yato kho, bhikkhave, ariyasāvako evaṁ vedanaṁ pajānāti, evaṁ vedanānaṁ nidānasambhavaṁ pajānāti, evaṁ vedanānaṁ vemattataṁ pajānāti, evaṁ vedanānaṁ vipākaṁ pajānāti, evaṁ vedanānirodhaṁ pajānāti, evaṁ vedanānirodhagāminiṁ paṭipadaṁ pajānāti. So imaṁ nibbedhikaṁ brahmacariyaṁ pajānāti vedanānirodhaṁ.</span><br />
<span class="sujato m-text">When a noble disciple understands feelings in this way … they understand that this penetrative spiritual life is the cessation of feelings.</span><br />
</p>
<p id="an6p63c20p2">
<span class="pali m-text">Vedanā, bhikkhave, veditabbā …pe… vedanānirodhagāminī paṭipadā veditabbāti,</span><br />
<span class="sujato m-text">‘Feelings should be known. And their source, diversity, result, cessation, and the practice that leads to their cessation should be known.’</span><br />
</p>
<p id="an6p63c20p3">
<span class="pali m-text">iti yaṁ taṁ vuttaṁ idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="an6p63c21p1">
<span class="pali m-text">Saññā, bhikkhave, veditabbā …pe… saññānirodhagāminī paṭipadā veditabbāti,</span><br />
<span class="sujato m-text">‘Perceptions should be known. And their source, diversity, result, cessation, and the practice that leads to their cessation should be known.’</span><br />
</p>
<p id="an6p63c21p2">
<span class="pali m-text">iti kho panetaṁ vuttaṁ. Kiñcetaṁ paṭicca vuttaṁ?</span><br />
<span class="sujato m-text">That’s what I said, but why did I say it?</span><br />
</p>
<p id="an6p63c21p3">
<span class="pali m-text">Chayimā, bhikkhave, saññā—</span><br />
<span class="sujato m-text">There are these six perceptions:</span><br />
</p>
<p id="an6p63c21p4">
<span class="pali m-text">rūpasaññā, saddasaññā, gandhasaññā, rasasaññā, phoṭṭhabbasaññā, dhammasaññā.</span><br />
<span class="sujato m-text">perceptions of sights, sounds, smells, tastes, touches, and thoughts.</span><br />
</p>
<p id="an6p63c22p1">
<span class="pali m-text">Katamo ca, bhikkhave, saññānaṁ nidānasambhavo?</span><br />
<span class="sujato m-text">And what is the source of perceptions?</span><br />
</p>
<p id="an6p63c22p2">
<span class="pali m-text">Phasso, bhikkhave, saññānaṁ nidānasambhavo.</span><br />
<span class="sujato m-text">Contact is their source.</span><br />
</p>
<p id="an6p63c23p1">
<span class="pali m-text">Katamā ca, bhikkhave, saññānaṁ vemattatā?</span><br />
<span class="sujato m-text">And what is the diversity of perceptions?</span><br />
</p>
<p id="an6p63c23p2">
<span class="pali m-text">Aññā, bhikkhave, saññā rūpesu, aññā saññā saddesu, aññā saññā gandhesu, aññā saññā rasesu, aññā saññā phoṭṭhabbesu, aññā saññā dhammesu.</span><br />
<span class="sujato m-text">The perceptions of sights, sounds, smells, tastes, touches, and thoughts are all different.</span><br />
</p>
<p id="an6p63c23p3">
<span class="pali m-text">Ayaṁ vuccati, bhikkhave, saññānaṁ vemattatā.</span><br />
<span class="sujato m-text">This is called the diversity of perceptions.</span><br />
</p>
<p id="an6p63c24p1">
<span class="pali m-text">Katamo ca, bhikkhave, saññānaṁ vipāko?</span><br />
<span class="sujato m-text">And what is the result of perceptions?</span><br />
</p>
<p id="an6p63c24p2">
<span class="pali m-text">Vohāravepakkaṁ, bhikkhave, saññaṁ vadāmi.</span><br />
<span class="sujato m-text">Communication is the result of perception, I say.</span><br />
</p>
<p id="an6p63c24p3">
<span class="pali m-text">Yathā yathā naṁ sañjānāti tathā tathā voharati, evaṁ saññī ahosinti.</span><br />
<span class="sujato m-text">You communicate something in whatever manner you perceive it, saying ‘That’s what I perceived.’</span><br />
</p>
<p id="an6p63c24p4">
<span class="pali m-text">Ayaṁ vuccati, bhikkhave, saññānaṁ vipāko.</span><br />
<span class="sujato m-text">This is called the result of perceptions.</span><br />
</p>
<p id="an6p63c25p1">
<span class="pali m-text">Katamo ca, bhikkhave, saññānirodho?</span><br />
<span class="sujato m-text">And what is the cessation of perception?</span><br />
</p>
<p id="an6p63c25p2">
<span class="pali m-text">Phassanirodho, bhikkhave, saññānirodho.</span><br />
<span class="sujato m-text">When contact ceases, perception ceases.</span><br />
</p>
<p id="an6p63c25p3">
<span class="pali m-text">Ayameva ariyo aṭṭhaṅgiko maggo saññānirodhagāminī paṭipadā, seyyathidaṁ—</span><br />
<span class="sujato m-text">The practice that leads to the cessation of perceptions is simply this noble eightfold path, that is:</span><br />
</p>
<p id="an6p63c25p4">
<span class="pali m-text">sammādiṭṭhi …pe… sammāsamādhi.</span><br />
<span class="sujato m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="an6p63c26p1">
<span class="pali m-text">Yato kho, bhikkhave, ariyasāvako evaṁ saññaṁ pajānāti, evaṁ saññānaṁ nidānasambhavaṁ pajānāti, evaṁ saññānaṁ vemattataṁ pajānāti, evaṁ saññānaṁ vipākaṁ pajānāti, evaṁ saññānirodhaṁ pajānāti, evaṁ saññānirodhagāminiṁ paṭipadaṁ pajānāti, so imaṁ nibbedhikaṁ brahmacariyaṁ pajānāti saññānirodhaṁ.</span><br />
<span class="sujato m-text">When a noble disciple understands perception in this way … they understand that this penetrative spiritual life is the cessation of perception.</span><br />
</p>
<p id="an6p63c26p2">
<span class="pali m-text">Saññā, bhikkhave, veditabbā …pe… saññānirodhagāminī paṭipadā veditabbāti.</span><br />
<span class="sujato m-text">‘Perceptions should be known. And their source, diversity, result, cessation, and the practice that leads to their cessation should be known.’</span><br />
</p>
<p id="an6p63c26p3">
<span class="pali m-text">Iti yaṁ taṁ vuttaṁ idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="an6p63c27p1">
<span class="pali m-text">Āsavā, bhikkhave, veditabbā …pe… āsavanirodhagāminī paṭipadā veditabbāti,</span><br />
<span class="sujato m-text">‘Defilements should be known. And their source, diversity, result, cessation, and the practice that leads to their cessation should be known.’</span><br />
</p>
<p id="an6p63c27p2">
<span class="pali m-text">iti kho panetaṁ vuttaṁ. Kiñcetaṁ paṭicca vuttaṁ?</span><br />
<span class="sujato m-text">That’s what I said, but why did I say it?</span><br />
</p>
<p id="an6p63c27p3">
<span class="pali m-text">Tayome, bhikkhave, āsavā—</span><br />
<span class="sujato m-text">There are these three defilements:</span><br />
</p>
<p id="an6p63c27p4">
<span class="pali m-text">kāmāsavo, bhavāsavo, avijjāsavo.</span><br />
<span class="sujato m-text">the defilements of sensuality, desire to be reborn, and ignorance.</span><br />
</p>
<p id="an6p63c28p1">
<span class="pali m-text">Katamo ca, bhikkhave, āsavānaṁ nidānasambhavo?</span><br />
<span class="sujato m-text">And what is the source of defilements?</span><br />
</p>
<p id="an6p63c28p2">
<span class="pali m-text">Avijjā, bhikkhave, āsavānaṁ nidānasambhavo.</span><br />
<span class="sujato m-text">Ignorance is the source of defilements.</span><br />
</p>
<p id="an6p63c29p1">
<span class="pali m-text">Katamā ca, bhikkhave, āsavānaṁ vemattatā?</span><br />
<span class="sujato m-text">And what is the diversity of defilements?</span><br />
</p>
<p id="an6p63c29p2">
<span class="pali m-text">Atthi, bhikkhave, āsavā nirayagamanīyā, atthi āsavā tiracchānayonigamanīyā, atthi āsavā pettivisayagamanīyā, atthi āsavā manussalokagamanīyā, atthi āsavā devalokagamanīyā.</span><br />
<span class="sujato m-text">There are defilements that lead to rebirth in hell, the animal realm, the ghost realm, the human world, and the world of the gods.</span><br />
</p>
<p id="an6p63c29p3">
<span class="pali m-text">Ayaṁ vuccati, bhikkhave, āsavānaṁ vemattatā.</span><br />
<span class="sujato m-text">This is called the diversity of defilements.</span><br />
</p>
<p id="an6p63c30p1">
<span class="pali m-text">Katamo ca, bhikkhave, āsavānaṁ vipāko?</span><br />
<span class="sujato m-text">And what is the result of defilements?</span><br />
</p>
<p id="an6p63c30p2">
<span class="pali m-text">Yaṁ kho, bhikkhave, avijjāgato tajjaṁ tajjaṁ attabhāvaṁ abhinibbatteti puññabhāgiyaṁ vā apuññabhāgiyaṁ vā, ayaṁ vuccati, bhikkhave, āsavānaṁ vipāko.</span><br />
<span class="sujato m-text">When one who is ignorant creates a corresponding life-form, with the attributes of either good or bad deeds—this is called the result of defilements.</span><br />
</p>
<p id="an6p63c31p1">
<span class="pali m-text">Katamo ca, bhikkhave, āsavanirodho?</span><br />
<span class="sujato m-text">And what is the cessation of defilements?</span><br />
</p>
<p id="an6p63c31p2">
<span class="pali m-text">Avijjānirodho, bhikkhave, āsavanirodho.</span><br />
<span class="sujato m-text">When ignorance ceases, defilements cease.</span><br />
</p>
<p id="an6p63c31p3">
<span class="pali m-text">Ayameva ariyo aṭṭhaṅgiko maggo āsavanirodhagāminī paṭipadā, seyyathidaṁ—</span><br />
<span class="sujato m-text">The practice that leads to the cessation of defilements is simply this noble eightfold path, that is:</span><br />
</p>
<p id="an6p63c31p4">
<span class="pali m-text">sammādiṭṭhi …pe… sammāsamādhi.</span><br />
<span class="sujato m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="an6p63c32p1">
<span class="pali m-text">Yato kho, bhikkhave, ariyasāvako evaṁ āsave pajānāti, evaṁ āsavānaṁ nidānasambhavaṁ pajānāti, evaṁ āsavānaṁ vemattataṁ pajānāti, evaṁ āsavānaṁ vipākaṁ pajānāti, evaṁ āsavānaṁ nirodhaṁ pajānāti, evaṁ āsavānaṁ nirodhagāminiṁ paṭipadaṁ pajānāti, so imaṁ nibbedhikaṁ brahmacariyaṁ pajānāti āsavanirodhaṁ.</span><br />
<span class="sujato m-text">When a noble disciple understands defilements in this way … they understand that this penetrative spiritual life is the cessation of defilements.</span><br />
</p>
<p id="an6p63c32p2">
<span class="pali m-text">Āsavā, bhikkhave, veditabbā …pe… āsavanirodhagāminī paṭipadā veditabbāti.</span><br />
<span class="sujato m-text">‘Defilements should be known. And their source, diversity, result, cessation, and the practice that leads to their cessation should be known.’</span><br />
</p>
<p id="an6p63c32p3">
<span class="pali m-text">Iti yaṁ taṁ vuttaṁ idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="an6p63c33p1">
<span class="pali m-text">Kammaṁ, bhikkhave, veditabbaṁ …pe… kammanirodhagāminī paṭipadā veditabbāti, iti kho panetaṁ vuttaṁ.</span><br />
<span class="sujato m-text">‘Deeds should be known. And their source, diversity, result, cessation, and the practice that leads to their cessation should be known.’ That’s what I said,</span><br />
</p>
<p id="an6p63c33p2">
<span class="pali m-text">Kiñcetaṁ paṭicca vuttaṁ?</span><br />
<span class="sujato m-text">but why did I say it?</span><br />
</p>
<p id="an6p63c33p3">
<span class="pali m-text">Cetanāhaṁ, bhikkhave, kammaṁ vadāmi.</span><br />
<span class="sujato m-text">It is intention that I call deeds.</span><br />
</p>
<p id="an6p63c33p4">
<span class="pali m-text">Cetayitvā kammaṁ karoti—</span><br />
<span class="sujato m-text">For after making a choice one acts</span><br />
</p>
<p id="an6p63c33p5">
<span class="pali m-text">kāyena vācāya manasā.</span><br />
<span class="sujato m-text">by way of body, speech, and mind.</span><br />
</p>
<p id="an6p63c34p1">
<span class="pali m-text">Katamo ca, bhikkhave, kammānaṁ nidānasambhavo?</span><br />
<span class="sujato m-text">And what is the source of deeds?</span><br />
</p>
<p id="an6p63c34p2">
<span class="pali m-text">Phasso, bhikkhave, kammānaṁ nidānasambhavo.</span><br />
<span class="sujato m-text">Contact is their source.</span><br />
</p>
<p id="an6p63c35p1">
<span class="pali m-text">Katamā ca, bhikkhave, kammānaṁ vemattatā?</span><br />
<span class="sujato m-text">And what is the diversity of deeds?</span><br />
</p>
<p id="an6p63c35p2">
<span class="pali m-text">Atthi, bhikkhave, kammaṁ nirayavedanīyaṁ, atthi kammaṁ tiracchānayonivedanīyaṁ, atthi kammaṁ pettivisayavedanīyaṁ, atthi kammaṁ manussalokavedanīyaṁ, atthi kammaṁ devalokavedanīyaṁ.</span><br />
<span class="sujato m-text">There are deeds that lead to rebirth in hell, the animal realm, the ghost realm, the human world, and the world of the gods.</span><br />
</p>
<p id="an6p63c35p3">
<span class="pali m-text">Ayaṁ vuccati, bhikkhave, kammānaṁ vemattatā.</span><br />
<span class="sujato m-text">This is called the diversity of deeds.</span><br />
</p>
<p id="an6p63c36p1">
<span class="pali m-text">Katamo ca, bhikkhave, kammānaṁ vipāko?</span><br />
<span class="sujato m-text">And what is the result of deeds?</span><br />
</p>
<p id="an6p63c36p2">
<span class="pali m-text">Tividhāhaṁ, bhikkhave, kammānaṁ vipākaṁ vadāmi—</span><br />
<span class="sujato m-text">The result of deeds is threefold, I say:</span><br />
</p>
<p id="an6p63c36p3">
<span class="pali m-text">diṭṭheva dhamme, upapajje vā, apare vā pariyāye.</span><br />
<span class="sujato m-text">in this very life, on rebirth in the next life, or at some later time.</span><br />
</p>
<p id="an6p63c36p4">
<span class="pali m-text">Ayaṁ vuccati, bhikkhave, kammānaṁ vipāko.</span><br />
<span class="sujato m-text">This is called the result of deeds.</span><br />
</p>
<p id="an6p63c37p1">
<span class="pali m-text">Katamo ca, bhikkhave, kammanirodho?</span><br />
<span class="sujato m-text">And what is the cessation of deeds?</span><br />
</p>
<p id="an6p63c37p2">
<span class="pali m-text">Phassanirodho, bhikkhave, kammanirodho.</span><br />
<span class="sujato m-text">When contact ceases, deeds cease.</span><br />
</p>
<p id="an6p63c37p3">
<span class="pali m-text">Ayameva ariyo aṭṭhaṅgiko maggo kammanirodhagāminī paṭipadā, seyyathidaṁ—</span><br />
<span class="sujato m-text">The practice that leads to the cessation of deeds is simply this noble eightfold path, that is:</span><br />
</p>
<p id="an6p63c37p4">
<span class="pali m-text">sammādiṭṭhi …pe… sammāsamādhi.</span><br />
<span class="sujato m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="an6p63c38p1">
<span class="pali m-text">Yato kho, bhikkhave, ariyasāvako evaṁ kammaṁ pajānāti, evaṁ kammānaṁ nidānasambhavaṁ pajānāti, evaṁ kammānaṁ vemattataṁ pajānāti, evaṁ kammānaṁ vipākaṁ pajānāti, evaṁ kammanirodhaṁ pajānāti, evaṁ kammanirodhagāminiṁ paṭipadaṁ pajānāti, so imaṁ nibbedhikaṁ brahmacariyaṁ pajānāti kammanirodhaṁ.</span><br />
<span class="sujato m-text">When a noble disciple understands deeds in this way … they understand that this penetrative spiritual life is the cessation of deeds.</span><br />
</p>
<p id="an6p63c38p2">
<span class="pali m-text">Kammaṁ, bhikkhave, veditabbaṁ …pe… kammanirodhagāminī paṭipadā veditabbāti,</span><br />
<span class="sujato m-text">‘Deeds should be known. And their source, diversity, result, cessation, and the practice that leads to their cessation should be known.’</span><br />
</p>
<p id="an6p63c38p3">
<span class="pali m-text">iti yaṁ taṁ vuttaṁ idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="an6p63c39p1">
<span class="pali m-text">Dukkhaṁ, bhikkhave, veditabbaṁ, dukkhassa nidānasambhavo veditabbo, dukkhassa vemattatā veditabbā, dukkhassa vipāko veditabbo, dukkhanirodho veditabbo, dukkhanirodhagāminī paṭipadā veditabbāti.</span><br />
<span class="sujato m-text">‘Suffering should be known. And its source, diversity, result, cessation, and the practice that leads to its cessation should be known.’</span><br />
</p>
<p id="an6p63c39p2">
<span class="pali m-text">Iti kho panetaṁ vuttaṁ, kiñcetaṁ paṭicca vuttaṁ?</span><br />
<span class="sujato m-text">That’s what I said, but why did I say it?</span><br />
</p>
<p id="an6p63c39p3">
<span class="pali m-text">Jātipi dukkhā, jarāpi dukkhā, byādhipi dukkho, maraṇampi dukkhaṁ, sokaparidevadukkhadomanassupāyāsāpi dukkhā, yampicchaṁ na labhati tampi dukkhaṁ, saṅkhittena pañcupādānakkhandhā dukkhā.</span><br />
<span class="sujato m-text">Rebirth is suffering; old age is suffering; illness is suffering; death is suffering; sorrow, lamentation, pain, sadness, and distress are suffering; not getting what you wish for is suffering. In brief, the five grasping aggregates are suffering.</span><br />
</p>
<p id="an6p63c40p1">
<span class="pali m-text">Katamo ca, bhikkhave, dukkhassa nidānasambhavo?</span><br />
<span class="sujato m-text">And what is the source of suffering?</span><br />
</p>
<p id="an6p63c40p2">
<span class="pali m-text">Taṇhā, bhikkhave, dukkhassa nidānasambhavo.</span><br />
<span class="sujato m-text">Craving is the source of suffering.</span><br />
</p>
<p id="an6p63c41p1">
<span class="pali m-text">Katamā ca, bhikkhave, dukkhassa vemattatā?</span><br />
<span class="sujato m-text">And what is the diversity of suffering?</span><br />
</p>
<p id="an6p63c41p2">
<span class="pali m-text">Atthi, bhikkhave, dukkhaṁ adhimattaṁ, atthi parittaṁ, atthi dandhavirāgi, atthi khippavirāgi.</span><br />
<span class="sujato m-text">There is suffering that is severe, mild, slow to fade, and quick to fade.</span><br />
</p>
<p id="an6p63c41p3">
<span class="pali m-text">Ayaṁ vuccati, bhikkhave, dukkhassa vemattatā.</span><br />
<span class="sujato m-text">This is called the diversity of suffering.</span><br />
</p>
<p id="an6p63c42p1">
<span class="pali m-text">Katamo ca, bhikkhave, dukkhassa vipāko?</span><br />
<span class="sujato m-text">And what is the result of suffering?</span><br />
</p>
<p id="an6p63c42p2">
<span class="pali m-text">Idha, bhikkhave, ekacco yena dukkhena abhibhūto pariyādinnacitto socati kilamati paridevati, urattāḷiṁ kandati, sammohaṁ āpajjati, yena vā pana dukkhena abhibhūto pariyādinnacitto bahiddhā pariyeṭṭhiṁ āpajjati:</span><br />
<span class="sujato m-text">It’s when someone who is overcome and overwhelmed by suffering sorrows and wails and laments, beating their breast and falling into confusion. Or else, overcome by that suffering, they begin an external search, wondering:</span><br />
</p>
<p id="an6p63c42p3">
<span class="pali m-text">‘ko ekapadaṁ dvipadaṁ jānāti imassa dukkhassa nirodhāyā’ti?</span><br />
<span class="sujato m-text">‘Who knows one or two phrases to stop this suffering?’</span><br />
</p>
<p id="an6p63c42p4">
<span class="pali m-text">Sammohavepakkaṁ vāhaṁ, bhikkhave, dukkhaṁ vadāmi pariyeṭṭhivepakkaṁ vā.</span><br />
<span class="sujato m-text">The result of suffering is either confusion or a search, I say.</span><br />
</p>
<p id="an6p63c42p5">
<span class="pali m-text">Ayaṁ vuccati, bhikkhave, dukkhassa vipāko.</span><br />
<span class="sujato m-text">This is called the result of suffering.</span><br />
</p>
<p id="an6p63c43p1">
<span class="pali m-text">Katamo ca, bhikkhave, dukkhanirodho?</span><br />
<span class="sujato m-text">And what is the cessation of suffering?</span><br />
</p>
<p id="an6p63c43p2">
<span class="pali m-text">Taṇhānirodho, bhikkhave, dukkhanirodho.</span><br />
<span class="sujato m-text">When craving ceases, suffering ceases.</span><br />
</p>
<p id="an6p63c43p3">
<span class="pali m-text">Ayameva ariyo aṭṭhaṅgiko maggo dukkhassa nirodhagāminī paṭipadā, seyyathidaṁ—</span><br />
<span class="sujato m-text">The practice that leads to the cessation of suffering is simply this noble eightfold path, that is:</span><br />
</p>
<p id="an6p63c43p4">
<span class="pali m-text">sammādiṭṭhi …pe… sammāsamādhi.</span><br />
<span class="sujato m-text">right view, right thought, right speech, right action, right livelihood, right effort, right mindfulness, and right immersion.</span><br />
</p>
<p id="an6p63c44p1">
<span class="pali m-text">Yato kho, bhikkhave, ariyasāvako evaṁ dukkhaṁ pajānāti, evaṁ dukkhassa nidānasambhavaṁ pajānāti, evaṁ dukkhassa vemattataṁ pajānāti, evaṁ dukkhassa vipākaṁ pajānāti, evaṁ dukkhanirodhaṁ pajānāti, evaṁ dukkhanirodhagāminiṁ paṭipadaṁ pajānāti, so imaṁ nibbedhikaṁ brahmacariyaṁ pajānāti dukkhanirodhaṁ.</span><br />
<span class="sujato m-text">When a noble disciple understands suffering in this way … they understand that this penetrative spiritual life is the cessation of suffering.</span><br />
</p>
<p id="an6p63c44p2">
<span class="pali m-text">Dukkhaṁ, bhikkhave, veditabbaṁ, dukkhassa nidānasambhavo veditabbo, dukkhassa vemattatā veditabbā, dukkhassa vipāko veditabbo, dukkhanirodho veditabbo, dukkhanirodhagāminī paṭipadā veditabbāti.</span><br />
<span class="sujato m-text">‘Suffering should be known. And its source, diversity, result, cessation, and the practice that leads to its cessation should be known.’</span><br />
</p>
<p id="an6p63c44p3">
<span class="pali m-text">Iti yaṁ taṁ vuttaṁ idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="an6p63c45p1">
<span class="pali m-text">Ayaṁ kho so, bhikkhave, nibbedhikapariyāyo dhammapariyāyo”ti.</span><br />
<span class="sujato m-text">This is the penetrative exposition of the teaching.”</span><br />
</p>
<p id="an6p63c45p2">
<span class="pali m-text">Navamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0006p0062.html">Previous</a></div>
<div class="m-col-t-6 m-text-right">
<a href="https://theravadan.org/pages/an0006p0064.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>