<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an9 &raquo; Aṅguttara Nikāya 9.11 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0009p0011.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an9-index.html">an9</a> &raquo;
          </span>
          Aṅguttara Nikāya 9.11
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0009p0010.html">Previous</a></div>
<div class="m-col-t-6 m-text-right">
<a href="https://theravadan.org/pages/an0009p0012.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 9.11</span></p>
<p id="an9p11c0p2">
<span class="pali m-text">2. Sīhanādavagga</span><br />
<span class="sujato m-text">2. The Lion’s Roar</span><br />
</p>
<section id="sihanadasutta">
<span id="an9p11c0p3"></span><h2><span class="pali m-text">Sīhanādasutta</span></h2>
<p><span class="sujato m-text">Sāriputta’s Lion’s Roar</span></p>
<p id="an9p11c1p1">
<span class="pali m-text">Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="an9p11c1p2">
<span class="pali m-text">Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca:</span><br />
<span class="sujato m-text">Then Venerable Sāriputta went up to the Buddha, bowed, sat down to one side, and said to him,</span><br />
</p>
<p id="an9p11c1p3">
<span class="pali m-text">“vuttho me, bhante, sāvatthiyaṁ vassāvāso.</span><br />
<span class="sujato m-text">“Sir, I have completed the rainy season residence at Sāvatthī.</span><br />
</p>
<p id="an9p11c1p4">
<span class="pali m-text">Icchāmahaṁ, bhante, janapadacārikaṁ pakkamitun”ti.</span><br />
<span class="sujato m-text">I wish to depart to wander the countryside.”</span><br />
</p>
<p id="an9p11c1p5">
<span class="pali m-text">“Yassadāni tvaṁ, sāriputta, kālaṁ maññasī”ti.</span><br />
<span class="sujato m-text">“Please, Sāriputta, go at your convenience.”</span><br />
</p>
<p id="an9p11c1p6">
<span class="pali m-text">Atha kho āyasmā sāriputto uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="sujato m-text">Then Sāriputta got up from his seat, bowed, and respectfully circled the Buddha, keeping him on his right, before leaving.</span><br />
</p>
<p id="an9p11c1p7">
<span class="pali m-text">Atha kho aññataro bhikkhu acirapakkante āyasmante sāriputte bhagavantaṁ etadavoca:</span><br />
<span class="sujato m-text">And then, not long after Sāriputta had left, a certain monk said to the Buddha,</span><br />
</p>
<p id="an9p11c1p8">
<span class="pali m-text">“āyasmā maṁ, bhante, sāriputto āsajja appaṭinissajja cārikaṁ pakkanto”ti.</span><br />
<span class="sujato m-text">“Sir, Venerable Sāriputta attacked me and left without saying sorry.”</span><br />
</p>
<p id="an9p11c1p9">
<span class="pali m-text">Atha kho bhagavā aññataraṁ bhikkhuṁ āmantesi:</span><br />
<span class="sujato m-text">So the Buddha addressed one of the monks,</span><br />
</p>
<p id="an9p11c1p10">
<span class="pali m-text">“ehi tvaṁ, bhikkhu, mama vacanena sāriputtaṁ āmantehi:</span><br />
<span class="sujato m-text">“Please, monk, in my name tell Sāriputta that</span><br />
</p>
<p id="an9p11c1p11">
<span class="pali m-text">‘satthā taṁ, āvuso sāriputta, āmantetī’”ti.</span><br />
<span class="sujato m-text">the teacher summons him.”</span><br />
</p>
<p id="an9p11c1p12">
<span class="pali m-text">“Evaṁ, bhante”ti kho so bhikkhu bhagavato paṭissutvā yenāyasmā sāriputto tenupasaṅkami; upasaṅkamitvā āyasmantaṁ sāriputtaṁ etadavoca:</span><br />
<span class="sujato m-text">“Yes, sir,” that monk replied. He went to Sāriputta and said to him,</span><br />
</p>
<p id="an9p11c1p13">
<span class="pali m-text">“satthā taṁ, āvuso sāriputta, āmantetī”ti.</span><br />
<span class="sujato m-text">“Reverend Sāriputta, the teacher summons you.”</span><br />
</p>
<p id="an9p11c1p14">
<span class="pali m-text">“Evamāvuso”ti kho āyasmā sāriputto tassa bhikkhuno paccassosi.</span><br />
<span class="sujato m-text">“Yes, reverend,” Sāriputta replied.</span><br />
</p>
<p id="an9p11c2p1">
<span class="pali m-text">Tena kho pana samayena āyasmā ca mahāmoggallāno āyasmā ca ānando avāpuraṇaṁ ādāya vihāre āhiṇḍanti:</span><br />
<span class="sujato m-text">Now at that time the venerables Mahāmoggallāna and Ānanda took a key and went from dwelling to dwelling, saying:</span><br />
</p>
<p id="an9p11c2p2">
<span class="pali m-text">“abhikkamathāyasmanto, abhikkamathāyasmanto.</span><br />
<span class="sujato m-text">“Come forth, venerables! Come forth, venerables!</span><br />
</p>
<p id="an9p11c2p3">
<span class="pali m-text">Idānāyasmā sāriputto bhagavato sammukhā sīhanādaṁ nadissatī”ti.</span><br />
<span class="sujato m-text">Now Venerable Sāriputta will roar his lion’s roar in the presence of the Buddha!”</span><br />
</p>
<p id="an9p11c2p4">
<span class="pali m-text">Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ sāriputtaṁ bhagavā etadavoca:</span><br />
<span class="sujato m-text">Then Venerable Sāriputta went up to the Buddha, bowed, and sat down to one side. The Buddha said to him:</span><br />
</p>
<p id="an9p11c2p5">
<span class="pali m-text">“idha te, sāriputta, aññataro sabrahmacārī khīyanadhammaṁ āpanno:</span><br />
<span class="sujato m-text">“Sāriputta, one of your spiritual companions has made this complaint:</span><br />
</p>
<p id="an9p11c2p6">
<span class="pali m-text">‘āyasmā maṁ, bhante, sāriputto āsajja appaṭinissajjacārikaṁ pakkanto’”ti.</span><br />
<span class="sujato m-text">‘Venerable Sāriputta attacked me and left without saying sorry.’”</span><br />
</p>
<p id="an9p11c3p1">
<span class="pali m-text">“Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya.</span><br />
<span class="sujato m-text">“Sir, someone who had not established mindfulness of the body might well attack one of their spiritual companions and leave without saying sorry.</span><br />
</p>
<p id="an9p11c4p1">
<span class="pali m-text">Seyyathāpi, bhante, pathaviyaṁ sucimpi nikkhipanti asucimpi nikkhipanti gūthagatampi nikkhipanti muttagatampi nikkhipanti kheḷagatampi nikkhipanti pubbagatampi nikkhipanti lohitagatampi nikkhipanti, na ca tena pathavī aṭṭīyati vā harāyati vā jigucchati vā;</span><br />
<span class="sujato m-text">Suppose they were to toss both clean and unclean things on the earth, like feces, urine, spit, pus, and blood. The earth isn’t horrified, repelled, and disgusted because of this.</span><br />
</p>
<p id="an9p11c4p2">
<span class="pali m-text">evamevaṁ kho ahaṁ, bhante, pathavīsamena cetasā viharāmi vipulena mahaggatena appamāṇena averena abyāpajjena.</span><br />
<span class="sujato m-text">In the same way, I live with a heart like the earth, abundant, expansive, limitless, free of enmity and ill will.</span><br />
</p>
<p id="an9p11c4p3">
<span class="pali m-text">Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya.</span><br />
<span class="sujato m-text">Someone who had not established mindfulness of the body might well attack one of their spiritual companions and leave without saying sorry.</span><br />
</p>
<p id="an9p11c5p1">
<span class="pali m-text">Seyyathāpi, bhante, āpasmiṁ sucimpi dhovanti asucimpi dhovanti gūthagatampi … muttagatampi … kheḷagatampi … pubbagatampi … lohitagatampi dhovanti, na ca tena āpo aṭṭīyati vā harāyati vā jigucchati vā;</span><br />
<span class="sujato m-text">Suppose they were to wash both clean and unclean things in water, like feces, urine, spit, pus, and blood. The water isn’t horrified, repelled, and disgusted because of this.</span><br />
</p>
<p id="an9p11c5p2">
<span class="pali m-text">evamevaṁ kho ahaṁ, bhante, āposamena cetasā viharāmi vipulena mahaggatena appamāṇena averena abyāpajjena.</span><br />
<span class="sujato m-text">In the same way, I live with a heart like water, abundant, expansive, limitless, free of enmity and ill will.</span><br />
</p>
<p id="an9p11c5p3">
<span class="pali m-text">Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya.</span><br />
<span class="sujato m-text">Someone who had not established mindfulness of the body might well attack one of their spiritual companions and leave without saying sorry.</span><br />
</p>
<p id="an9p11c6p1">
<span class="pali m-text">Seyyathāpi, bhante, tejo sucimpi ḍahati asucimpi ḍahati gūthagatampi … muttagatampi … kheḷagatampi … pubbagatampi … lohitagatampi ḍahati, na ca tena tejo aṭṭīyati vā harāyati vā jigucchati vā;</span><br />
<span class="sujato m-text">Suppose a fire was to burn both clean and unclean things, like feces, urine, spit, pus, and blood. The fire isn’t horrified, repelled, and disgusted because of this.</span><br />
</p>
<p id="an9p11c6p2">
<span class="pali m-text">evamevaṁ kho ahaṁ, bhante, tejosamena cetasā viharāmi vipulena mahaggatena appamāṇena averena abyāpajjena.</span><br />
<span class="sujato m-text">In the same way, I live with a heart like fire, abundant, expansive, limitless, free of enmity and ill will.</span><br />
</p>
<p id="an9p11c6p3">
<span class="pali m-text">Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya.</span><br />
<span class="sujato m-text">Someone who had not established mindfulness of the body might well attack one of their spiritual companions and leave without saying sorry.</span><br />
</p>
<p id="an9p11c7p1">
<span class="pali m-text">Seyyathāpi, bhante, vāyo sucimpi upavāyati asucimpi upavāyati gūthagatampi … muttagatampi … kheḷagatampi … pubbagatampi … lohitagatampi upavāyati, na ca tena vāyo aṭṭīyati vā harāyati vā jigucchati vā;</span><br />
<span class="sujato m-text">Suppose the wind was to blow on both clean and unclean things, like feces, urine, spit, pus, and blood. The wind isn’t horrified, repelled, and disgusted because of this.</span><br />
</p>
<p id="an9p11c7p2">
<span class="pali m-text">evamevaṁ kho ahaṁ, bhante, vāyosamena cetasā viharāmi vipulena mahaggatena appamāṇena averena abyāpajjena.</span><br />
<span class="sujato m-text">In the same way, I live with a heart like the wind, abundant, expansive, limitless, free of enmity and ill will.</span><br />
</p>
<p id="an9p11c7p3">
<span class="pali m-text">Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya.</span><br />
<span class="sujato m-text">Someone who had not established mindfulness of the body might well attack one of their spiritual companions and leave without saying sorry.</span><br />
</p>
<p id="an9p11c8p1">
<span class="pali m-text">Seyyathāpi, bhante, rajoharaṇaṁ sucimpi puñchati asucimpi puñchati gūthagatampi … muttagatampi … kheḷagatampi … pubbagatampi … lohitagatampi puñchati, na ca tena rajoharaṇaṁ aṭṭīyati vā harāyati vā jigucchati vā;</span><br />
<span class="sujato m-text">Suppose a rag was to wipe up both clean and unclean things, like feces, urine, spit, pus, and blood. The rag isn’t horrified, repelled, and disgusted because of this.</span><br />
</p>
<p id="an9p11c8p2">
<span class="pali m-text">evamevaṁ kho ahaṁ, bhante, rajoharaṇasamena cetasā viharāmi vipulena mahaggatena appamāṇena averena abyāpajjena.</span><br />
<span class="sujato m-text">In the same way, I live with a heart like a rag, abundant, expansive, limitless, free of enmity and ill will.</span><br />
</p>
<p id="an9p11c8p3">
<span class="pali m-text">Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya.</span><br />
<span class="sujato m-text">Someone who had not established mindfulness of the body might well attack one of their spiritual companions and leave without saying sorry.</span><br />
</p>
<p id="an9p11c9p1">
<span class="pali m-text">Seyyathāpi, bhante, caṇḍālakumārako vā caṇḍālakumārikā vā kaḷopihattho nantakavāsī gāmaṁ vā nigamaṁ vā pavisanto nīcacittaṁyeva upaṭṭhapetvā pavisati;</span><br />
<span class="sujato m-text">Suppose an outcaste boy or girl, holding a pot and clad in rags, were to enter a town or village. They’d enter with a humble mind.</span><br />
</p>
<p id="an9p11c9p2">
<span class="pali m-text">evamevaṁ kho ahaṁ, bhante, caṇḍālakumārakacaṇḍālakumārikāsamena cetasā viharāmi vipulena mahaggatena appamāṇena averena abyāpajjena.</span><br />
<span class="sujato m-text">In the same way, I live with a heart like an outcaste boy or girl, abundant, expansive, limitless, free of enmity and ill will.</span><br />
</p>
<p id="an9p11c9p3">
<span class="pali m-text">Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya.</span><br />
<span class="sujato m-text">Someone who had not established mindfulness of the body might well attack one of their spiritual companions and leave without saying sorry.</span><br />
</p>
<p id="an9p11c10p1">
<span class="pali m-text">Seyyathāpi, bhante, usabho chinnavisāṇo sūrato sudanto suvinīto rathiyāya rathiyaṁ siṅghāṭakena siṅghāṭakaṁ anvāhiṇḍanto na kiñci hiṁsati pādena vā visāṇena vā;</span><br />
<span class="sujato m-text">Suppose there was a bull with his horns cut, gentle, well tamed and well trained. He’d wander from street to street and square to square without hurting anyone with his feet or horns.</span><br />
</p>
<p id="an9p11c10p2">
<span class="pali m-text">evamevaṁ kho ahaṁ, bhante, usabhachinnavisāṇasamena cetasā viharāmi vipulena mahaggatena appamāṇena averena abyāpajjena.</span><br />
<span class="sujato m-text">In the same way, I live with a heart like a bull with horns cut, abundant, expansive, limitless, free of enmity and ill will.</span><br />
</p>
<p id="an9p11c10p3">
<span class="pali m-text">Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya.</span><br />
<span class="sujato m-text">Someone who had not established mindfulness of the body might well attack one of their spiritual companions and leave without saying sorry.</span><br />
</p>
<p id="an9p11c11p1">
<span class="pali m-text">Seyyathāpi, bhante, itthī vā puriso vā daharo yuvā maṇḍanakajātiko sīsaṁnhāto ahikuṇapena vā kukkurakuṇapena vā manussakuṇapena vā kaṇṭhe āsattena aṭṭīyeyya harāyeyya jiguccheyya;</span><br />
<span class="sujato m-text">Suppose there was a woman or man who was young, youthful, and fond of adornments, and had bathed their head. If the carcass of a snake or a dog or a human were hung around their neck, they’d be horrified, repelled, and disgusted.</span><br />
</p>
<p id="an9p11c11p2">
<span class="pali m-text">evamevaṁ kho ahaṁ, bhante, iminā pūtikāyena aṭṭīyāmi harāyāmi jigucchāmi.</span><br />
<span class="sujato m-text">In the same way, I’m horrified, repelled, and disgusted by this rotten body.</span><br />
</p>
<p id="an9p11c11p3">
<span class="pali m-text">Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya.</span><br />
<span class="sujato m-text">Someone who had not established mindfulness of the body might well attack one of their spiritual companions and leave without saying sorry.</span><br />
</p>
<p id="an9p11c12p1">
<span class="pali m-text">Seyyathāpi, bhante, puriso medakathālikaṁ parihareyya chiddāvachiddaṁ uggharantaṁ paggharantaṁ;</span><br />
<span class="sujato m-text">Suppose someone was to carry around a bowl of fat that was leaking and oozing from holes and cracks.</span><br />
</p>
<p id="an9p11c12p2">
<span class="pali m-text">evamevaṁ kho ahaṁ, bhante, imaṁ kāyaṁ pariharāmi chiddāvachiddaṁ uggharantaṁ paggharantaṁ.</span><br />
<span class="sujato m-text">In the same way, I carry around this body that’s leaking and oozing from holes and cracks.</span><br />
</p>
<p id="an9p11c12p3">
<span class="pali m-text">Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyyā”ti.</span><br />
<span class="sujato m-text">Someone who had not established mindfulness of the body might well attack one of their spiritual companions and leave without saying sorry.”</span><br />
</p>
<p id="an9p11c13p1">
<span class="pali m-text">Atha kho so bhikkhu uṭṭhāyāsanā ekaṁsaṁ uttarāsaṅgaṁ karitvā bhagavato pādesu sirasā nipatitvā bhagavantaṁ etadavoca:</span><br />
<span class="sujato m-text">Then that monk rose from his seat, placed his robe over one shoulder, bowed with his head at the Buddha’s feet, and said,</span><br />
</p>
<p id="an9p11c13p2">
<span class="pali m-text">“accayo maṁ, bhante, accagamā yathābālaṁ yathāmūḷhaṁ yathāakusalaṁ, yo ahaṁ āyasmantaṁ sāriputtaṁ asatā tucchā musā abhūtena abbhācikkhiṁ.</span><br />
<span class="sujato m-text">“I have made a mistake, sir. It was foolish, stupid, and unskillful of me to speak ill of Venerable Sāriputta with a false, hollow, lying, untruthful claim.</span><br />
</p>
<p id="an9p11c13p3">
<span class="pali m-text">Tassa me, bhante, bhagavā accayaṁ accayato paṭiggaṇhatu āyatiṁ saṁvarāyā”ti.</span><br />
<span class="sujato m-text">Please, sir, accept my mistake for what it is, so I will restrain myself in future.”</span><br />
</p>
<p id="an9p11c13p4">
<span class="pali m-text">“Taggha taṁ, bhikkhu, accayo accagamā yathābālaṁ yathāmūḷhaṁ yathāakusalaṁ, yo tvaṁ sāriputtaṁ asatā tucchā musā abhūtena abbhācikkhi.</span><br />
<span class="sujato m-text">“Indeed, monk, you made a mistake. It was foolish, stupid, and unskillful of you to act in that way.</span><br />
</p>
<p id="an9p11c13p5">
<span class="pali m-text">Yato ca kho tvaṁ, bhikkhu, accayaṁ accayato disvā yathādhammaṁ paṭikarosi, taṁ te mayaṁ paṭiggaṇhāma.</span><br />
<span class="sujato m-text">But since you have recognized your mistake for what it is, and have dealt with it properly, I accept it.</span><br />
</p>
<p id="an9p11c13p6">
<span class="pali m-text">Vuḍḍhihesā, bhikkhu, ariyassa vinaye yo accayaṁ accayato disvā yathādhammaṁ paṭikaroti āyatiṁ saṁvaraṁ āpajjatī”ti.</span><br />
<span class="sujato m-text">For it is growth in the training of the Noble One to recognize a mistake for what it is, deal with it properly, and commit to restraint in the future.”</span><br />
</p>
<p id="an9p11c14p1">
<span class="pali m-text">Atha kho bhagavā āyasmantaṁ sāriputtaṁ āmantesi:</span><br />
<span class="sujato m-text">Then the Buddha said to Venerable Sāriputta,</span><br />
</p>
<p id="an9p11c14p2">
<span class="pali m-text">“khama, sāriputta, imassa moghapurisassa, purā tassa tattheva sattadhā muddhā phalatī”ti.</span><br />
<span class="sujato m-text">“Sāriputta, forgive that silly man before his head explodes into seven pieces right here.”</span><br />
</p>
<p id="an9p11c14p3">
<span class="pali m-text">“Khamāmahaṁ, bhante, tassa āyasmato sace maṁ so āyasmā evamāha:</span><br />
<span class="sujato m-text">“I will pardon that venerable if he asks me:</span><br />
</p>
<p id="an9p11c14p4">
<span class="pali m-text">‘khamatu ca me so āyasmā’”ti.</span><br />
<span class="sujato m-text">‘May the venerable please pardon me too.’”</span><br />
</p>
<p id="an9p11c14p5">
<span class="pali m-text">Paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0009p0010.html">Previous</a></div>
<div class="m-col-t-6 m-text-right">
<a href="https://theravadan.org/pages/an0009p0012.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>