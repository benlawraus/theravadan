<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; bv &raquo; Buddhavaṁsa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/bvy00tz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Buddhavaṁsa" />
  <meta name="twitter:title" content="Buddhavaṁsa" />
  <meta property="og:url" content="https://theravadan.org/pages/bvy00tz.html" />
  <meta property="og:description" content="23. Vessabhūbuddhavaṁsa “Tattheva maṇḍakappamhi, asamo appaṭipuggalo; Vessabhū nāma nāmena, loke uppajji nāyako. Ādittaṁ vata rāgaggi, taṇhānaṁ vijitaṁ tadā; Nāgova bandhanaṁ chetvā, patto sambodhimuttamaṁ. Dhammacakkaṁ pavattente, vessabhūlokanāyake; Asītikoṭisahassānaṁ, paṭhamābhisamayo ahu. Pakkante cārikaṁ raṭṭhe, lokajeṭṭhe narāsabhe; Sattatikoṭisahassānaṁ, dutiyābhisamayo ahu. Mahādiṭṭhiṁ vinodento, pā …" />
  <meta name="twitter:description" content="23. Vessabhūbuddhavaṁsa “Tattheva maṇḍakappamhi, asamo appaṭipuggalo; Vessabhū nāma nāmena, loke uppajji nāyako. Ādittaṁ vata rāgaggi, taṇhānaṁ vijitaṁ tadā; Nāgova bandhanaṁ chetvā, patto sambodhimuttamaṁ. Dhammacakkaṁ pavattente, vessabhūlokanāyake; Asītikoṭisahassānaṁ, paṭhamābhisamayo ahu. Pakkante cārikaṁ raṭṭhe, lokajeṭṭhe narāsabhe; Sattatikoṭisahassānaṁ, dutiyābhisamayo ahu. Mahādiṭṭhiṁ vinodento, pā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-bv-index.html">bv</a> &raquo;
          </span>
          Buddhavaṁsa
        </h1>
<!-- content -->
<section id="vessabhubuddhavamsa">
<h2><a href="#vessabhubuddhavamsa">23. Vessabhūbuddhavaṁsa</a></h2>
<p id="bv23c1p1">
<span class="m-text m-primary">“Tattheva maṇḍakappamhi,</span><br />
</p>
<p id="bv23c1p2">
<span class="m-text m-primary">asamo appaṭipuggalo;</span><br />
</p>
<p id="bv23c1p3">
<span class="m-text m-primary">Vessabhū nāma nāmena,</span><br />
</p>
<p id="bv23c1p4">
<span class="m-text m-primary">loke uppajji nāyako.</span><br />
</p>
<p id="bv23c2p1">
<span class="m-text m-primary">Ādittaṁ vata rāgaggi,</span><br />
</p>
<p id="bv23c2p2">
<span class="m-text m-primary">taṇhānaṁ vijitaṁ tadā;</span><br />
</p>
<p id="bv23c2p3">
<span class="m-text m-primary">Nāgova bandhanaṁ chetvā,</span><br />
</p>
<p id="bv23c2p4">
<span class="m-text m-primary">patto sambodhimuttamaṁ.</span><br />
</p>
<p id="bv23c3p1">
<span class="m-text m-primary">Dhammacakkaṁ pavattente,</span><br />
</p>
<p id="bv23c3p2">
<span class="m-text m-primary">vessabhūlokanāyake;</span><br />
</p>
<p id="bv23c3p3">
<span class="m-text m-primary">Asītikoṭisahassānaṁ,</span><br />
</p>
<p id="bv23c3p4">
<span class="m-text m-primary">paṭhamābhisamayo ahu.</span><br />
</p>
<p id="bv23c4p1">
<span class="m-text m-primary">Pakkante cārikaṁ raṭṭhe,</span><br />
</p>
<p id="bv23c4p2">
<span class="m-text m-primary">lokajeṭṭhe narāsabhe;</span><br />
</p>
<p id="bv23c4p3">
<span class="m-text m-primary">Sattatikoṭisahassānaṁ,</span><br />
</p>
<p id="bv23c4p4">
<span class="m-text m-primary">dutiyābhisamayo ahu.</span><br />
</p>
<p id="bv23c5p1">
<span class="m-text m-primary">Mahādiṭṭhiṁ vinodento,</span><br />
</p>
<p id="bv23c5p2">
<span class="m-text m-primary">pāṭiheraṁ karoti so;</span><br />
</p>
<p id="bv23c5p3">
<span class="m-text m-primary">Samāgatā naramarū,</span><br />
</p>
<p id="bv23c5p4">
<span class="m-text m-primary">dasasahassī sadevake.</span><br />
</p>
<p id="bv23c6p1">
<span class="m-text m-primary">Mahāacchariyaṁ disvā,</span><br />
</p>
<p id="bv23c6p2">
<span class="m-text m-primary">abbhutaṁ lomahaṁsanaṁ;</span><br />
</p>
<p id="bv23c6p3">
<span class="m-text m-primary">Devā ceva manussā ca,</span><br />
</p>
<p id="bv23c6p4">
<span class="m-text m-primary">bujjhare saṭṭhikoṭiyo.</span><br />
</p>
<p id="bv23c7p1">
<span class="m-text m-primary">Sannipātā tayo āsuṁ,</span><br />
</p>
<p id="bv23c7p2">
<span class="m-text m-primary">vessabhussa mahesino;</span><br />
</p>
<p id="bv23c7p3">
<span class="m-text m-primary">Khīṇāsavānaṁ vimalānaṁ,</span><br />
</p>
<p id="bv23c7p4">
<span class="m-text m-primary">santacittāna tādinaṁ.</span><br />
</p>
<p id="bv23c8p1">
<span class="m-text m-primary">Asītibhikkhusahassānaṁ,</span><br />
</p>
<p id="bv23c8p2">
<span class="m-text m-primary">paṭhamo āsi samāgamo;</span><br />
</p>
<p id="bv23c8p3">
<span class="m-text m-primary">Sattatibhikkhusahassānaṁ,</span><br />
</p>
<p id="bv23c8p4">
<span class="m-text m-primary">dutiyo āsi samāgamo.</span><br />
</p>
<p id="bv23c9p1">
<span class="m-text m-primary">Saṭṭhibhikkhusahassānaṁ,</span><br />
</p>
<p id="bv23c9p2">
<span class="m-text m-primary">tatiyo āsi samāgamo;</span><br />
</p>
<p id="bv23c9p3">
<span class="m-text m-primary">Jarādibhayabhītānaṁ,</span><br />
</p>
<p id="bv23c9p4">
<span class="m-text m-primary">orasānaṁ mahesino.</span><br />
</p>
<p id="bv23c10p1">
<span class="m-text m-primary">Ahaṁ tena samayena,</span><br />
</p>
<p id="bv23c10p2">
<span class="m-text m-primary">sudassano nāma khattiyo;</span><br />
</p>
<p id="bv23c10p3">
<span class="m-text m-primary">Nimantetvā mahāvīraṁ,</span><br />
</p>
<p id="bv23c10p4">
<span class="m-text m-primary">dānaṁ datvā mahārahaṁ;</span><br />
</p>
<p id="bv23c10p5">
<span class="m-text m-primary">Annapānena vatthena,</span><br />
</p>
<p id="bv23c10p6">
<span class="m-text m-primary">sasaṅghaṁ jinapūjayiṁ.</span><br />
</p>
<p id="bv23c11p1">
<span class="m-text m-primary">Tassa buddhassa asamassa,</span><br />
</p>
<p id="bv23c11p2">
<span class="m-text m-primary">cakkaṁ vattitamuttamaṁ;</span><br />
</p>
<p id="bv23c11p3">
<span class="m-text m-primary">Sutvāna paṇitaṁ dhammaṁ,</span><br />
</p>
<p id="bv23c11p4">
<span class="m-text m-primary">pabbajjamabhirocayiṁ.</span><br />
</p>
<p id="bv23c12p1">
<span class="m-text m-primary">Mahādānaṁ pavattetvā,</span><br />
</p>
<p id="bv23c12p2">
<span class="m-text m-primary">rattindivamatandito;</span><br />
</p>
<p id="bv23c12p3">
<span class="m-text m-primary">Pabbajjaṁ guṇasampannaṁ,</span><br />
</p>
<p id="bv23c12p4">
<span class="m-text m-primary">pabbajiṁ jinasantike.</span><br />
</p>
<p id="bv23c13p1">
<span class="m-text m-primary">Ācāraguṇasampanno,</span><br />
</p>
<p id="bv23c13p2">
<span class="m-text m-primary">vattasīlasamāhito;</span><br />
</p>
<p id="bv23c13p3">
<span class="m-text m-primary">Sabbaññutaṁ gavesanto,</span><br />
</p>
<p id="bv23c13p4">
<span class="m-text m-primary">ramāmi jinasāsane.</span><br />
</p>
<p id="bv23c14p1">
<span class="m-text m-primary">Saddhāpītiṁ upagantvā,</span><br />
</p>
<p id="bv23c14p2">
<span class="m-text m-primary">buddhaṁ vandāmi sattharaṁ;</span><br />
</p>
<p id="bv23c14p3">
<span class="m-text m-primary">Pīti uppajjati mayhaṁ,</span><br />
</p>
<p id="bv23c14p4">
<span class="m-text m-primary">bodhiyāyeva kāraṇā.</span><br />
</p>
<p id="bv23c15p1">
<span class="m-text m-primary">Anivattamānasaṁ ñatvā,</span><br />
</p>
<p id="bv23c15p2">
<span class="m-text m-primary">sambuddho etadabravi;</span><br />
</p>
<p id="bv23c15p3">
<span class="m-text m-primary">‘Ekatiṁse ito kappe,</span><br />
</p>
<p id="bv23c15p4">
<span class="m-text m-primary">ayaṁ buddho bhavissati.</span><br />
</p>
<p id="bv23c16p1">
<span class="m-text m-primary">Ahu kapilavhayā rammā,</span><br />
</p>
<p id="bv23c16p2">
<span class="m-text m-primary">…pe…</span><br />
</p>
<p id="bv23c16p3">
<span class="m-text m-primary">hessāma sammukhā imaṁ’.</span><br />
</p>
<p id="bv23c17p1">
<span class="m-text m-primary">Tassāhaṁ vacanaṁ sutvā,</span><br />
</p>
<p id="bv23c17p2">
<span class="m-text m-primary">bhiyyo cittaṁ pasādayiṁ;</span><br />
</p>
<p id="bv23c17p3">
<span class="m-text m-primary">Uttariṁ vatamadhiṭṭhāsiṁ,</span><br />
</p>
<p id="bv23c17p4">
<span class="m-text m-primary">dasapāramipūriyā.</span><br />
</p>
<p id="bv23c18p1">
<span class="m-text m-primary">Anomaṁ nāma nagaraṁ,</span><br />
</p>
<p id="bv23c18p2">
<span class="m-text m-primary">suppatīto nāma khattiyo;</span><br />
</p>
<p id="bv23c18p3">
<span class="m-text m-primary">Mātā yasavatī nāma,</span><br />
</p>
<p id="bv23c18p4">
<span class="m-text m-primary">vessabhussa mahesino.</span><br />
</p>
<p id="bv23c19p1">
<span class="m-text m-primary">Cha ca vassasahassāni,</span><br />
</p>
<p id="bv23c19p2">
<span class="m-text m-primary">Agāraṁ ajjha so vasi;</span><br />
</p>
<p id="bv23c19p3">
<span class="m-text m-primary">Ruci suruci rativaḍḍhano,</span><br />
</p>
<p id="bv23c19p4">
<span class="m-text m-primary">Tayo pāsādamuttamā.</span><br />
</p>
<p id="bv23c20p1">
<span class="m-text m-primary">Anūnatiṁsasahassāni,</span><br />
</p>
<p id="bv23c20p2">
<span class="m-text m-primary">nāriyo samalaṅkatā;</span><br />
</p>
<p id="bv23c20p3">
<span class="m-text m-primary">Sucittā nāma sā nārī,</span><br />
</p>
<p id="bv23c20p4">
<span class="m-text m-primary">suppabuddho nāma atrajo.</span><br />
</p>
<p id="bv23c21p1">
<span class="m-text m-primary">Nimitte caturo disvā,</span><br />
</p>
<p id="bv23c21p2">
<span class="m-text m-primary">sivikāyābhinikkhami;</span><br />
</p>
<p id="bv23c21p3">
<span class="m-text m-primary">Chamāsaṁ padhānacāraṁ,</span><br />
</p>
<p id="bv23c21p4">
<span class="m-text m-primary">acarī purisuttamo.</span><br />
</p>
<p id="bv23c22p1">
<span class="m-text m-primary">Brahmunā yācito santo,</span><br />
</p>
<p id="bv23c22p2">
<span class="m-text m-primary">vessabhūlokanāyako;</span><br />
</p>
<p id="bv23c22p3">
<span class="m-text m-primary">Vatti cakkaṁ mahāvīro,</span><br />
</p>
<p id="bv23c22p4">
<span class="m-text m-primary">aruṇārāme naruttamo.</span><br />
</p>
<p id="bv23c23p1">
<span class="m-text m-primary">Soṇo ca uttaro ceva,</span><br />
</p>
<p id="bv23c23p2">
<span class="m-text m-primary">ahesuṁ aggasāvakā;</span><br />
</p>
<p id="bv23c23p3">
<span class="m-text m-primary">Upasanto nāmupaṭṭhāko,</span><br />
</p>
<p id="bv23c23p4">
<span class="m-text m-primary">vessabhussa mahesino.</span><br />
</p>
<p id="bv23c24p1">
<span class="m-text m-primary">Rāmā ceva samālā ca,</span><br />
</p>
<p id="bv23c24p2">
<span class="m-text m-primary">ahesuṁ aggasāvikā;</span><br />
</p>
<p id="bv23c24p3">
<span class="m-text m-primary">Bodhi tassa bhagavato,</span><br />
</p>
<p id="bv23c24p4">
<span class="m-text m-primary">mahāsāloti vuccati.</span><br />
</p>
<p id="bv23c25p1">
<span class="m-text m-primary">Sotthiko ceva rambho ca,</span><br />
</p>
<p id="bv23c25p2">
<span class="m-text m-primary">ahesuṁ aggupaṭṭhakā;</span><br />
</p>
<p id="bv23c25p3">
<span class="m-text m-primary">Gotamī sirimā ceva,</span><br />
</p>
<p id="bv23c25p4">
<span class="m-text m-primary">ahesuṁ aggupaṭṭhikā.</span><br />
</p>
<p id="bv23c26p1">
<span class="m-text m-primary">Saṭṭhiratanamubbedho,</span><br />
</p>
<p id="bv23c26p2">
<span class="m-text m-primary">hemayūpasamūpamo;</span><br />
</p>
<p id="bv23c26p3">
<span class="m-text m-primary">Kāyā niccharati rasmi,</span><br />
</p>
<p id="bv23c26p4">
<span class="m-text m-primary">rattiṁva pabbate sikhī.</span><br />
</p>
<p id="bv23c27p1">
<span class="m-text m-primary">Saṭṭhivassasahassāni,</span><br />
</p>
<p id="bv23c27p2">
<span class="m-text m-primary">āyu tassa mahesino;</span><br />
</p>
<p id="bv23c27p3">
<span class="m-text m-primary">Tāvatā tiṭṭhamāno so,</span><br />
</p>
<p id="bv23c27p4">
<span class="m-text m-primary">tāresi janataṁ bahuṁ.</span><br />
</p>
<p id="bv23c28p1">
<span class="m-text m-primary">Dhammaṁ vitthārikaṁ katvā,</span><br />
</p>
<p id="bv23c28p2">
<span class="m-text m-primary">vibhajitvā mahājanaṁ;</span><br />
</p>
<p id="bv23c28p3">
<span class="m-text m-primary">Dhammanāvaṁ ṭhapetvāna,</span><br />
</p>
<p id="bv23c28p4">
<span class="m-text m-primary">nibbuto so sasāvako.</span><br />
</p>
<p id="bv23c29p1">
<span class="m-text m-primary">Dassaneyyaṁ sabbajanaṁ,</span><br />
</p>
<p id="bv23c29p2">
<span class="m-text m-primary">vihāraṁ iriyāpathaṁ;</span><br />
</p>
<p id="bv23c29p3">
<span class="m-text m-primary">Sabbaṁ tamantarahitaṁ,</span><br />
</p>
<p id="bv23c29p4">
<span class="m-text m-primary">nanu rittā sabbasaṅkhārā.</span><br />
</p>
<p id="bv23c30p1">
<span class="m-text m-primary">Vessabhū jinavaro satthā,</span><br />
</p>
<p id="bv23c30p2">
<span class="m-text m-primary">Khemārāmamhi nibbuto;</span><br />
</p>
<p id="bv23c30p3">
<span class="m-text m-primary">Dhātuvitthārikaṁ āsi,</span><br />
</p>
<p id="bv23c30p4">
<span class="m-text m-primary">Tesu tesu padesato”ti.</span><br />
</p>
<p id="bv23c31p1">
<span class="m-text m-primary">Vessabhussa bhagavato vaṁso ekavīsatimo.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>