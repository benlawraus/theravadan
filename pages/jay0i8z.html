<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0i8z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0i8z.html" />
  <meta property="og:description" content="Navakanipāta Gijjhavagga 2. Kosambiyajātaka “Puthusaddo samajano, na bālo koci maññatha; Saṅghasmiṁ bhijjamānasmiṁ, nāññaṁ bhiyyo amaññaruṁ. Parimuṭṭhā paṇḍitābhāsā, vācāgocarabhāṇino; Yāvicchanti mukhāyāmaṁ, yena nītā na taṁ vidū. Akkocchi maṁ avadhi maṁ, ajini maṁ ahāsi me; Ye ca taṁ upanayhanti, veraṁ tesaṁ na sammati. Akkocchi maṁ avadhi maṁ, ajini …" />
  <meta name="twitter:description" content="Navakanipāta Gijjhavagga 2. Kosambiyajātaka “Puthusaddo samajano, na bālo koci maññatha; Saṅghasmiṁ bhijjamānasmiṁ, nāññaṁ bhiyyo amaññaruṁ. Parimuṭṭhā paṇḍitābhāsā, vācāgocarabhāṇino; Yāvicchanti mukhāyāmaṁ, yena nītā na taṁ vidū. Akkocchi maṁ avadhi maṁ, ajini maṁ ahāsi me; Ye ca taṁ upanayhanti, veraṁ tesaṁ na sammati. Akkocchi maṁ avadhi maṁ, ajini …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="navakanipata">
<h2><a href="#navakanipata">Navakanipāta</a></h2>
<section id="gijjhavagga">
<h3><a href="#gijjhavagga">Gijjhavagga</a></h3>
<section id="kosambiyajataka">
<h4><a href="#kosambiyajataka">2. Kosambiyajātaka</a></h4>
<p id="ja428c1p1">
<span class="m-text m-primary">“Puthusaddo samajano,</span><br />
</p>
<p id="ja428c1p2">
<span class="m-text m-primary">na bālo koci maññatha;</span><br />
</p>
<p id="ja428c1p3">
<span class="m-text m-primary">Saṅghasmiṁ bhijjamānasmiṁ,</span><br />
</p>
<p id="ja428c1p4">
<span class="m-text m-primary">nāññaṁ bhiyyo amaññaruṁ.</span><br />
</p>
<p id="ja428c2p1">
<span class="m-text m-primary">Parimuṭṭhā paṇḍitābhāsā,</span><br />
</p>
<p id="ja428c2p2">
<span class="m-text m-primary">vācāgocarabhāṇino;</span><br />
</p>
<p id="ja428c2p3">
<span class="m-text m-primary">Yāvicchanti mukhāyāmaṁ,</span><br />
</p>
<p id="ja428c2p4">
<span class="m-text m-primary">yena nītā na taṁ vidū.</span><br />
</p>
<p id="ja428c3p1">
<span class="m-text m-primary">Akkocchi maṁ avadhi maṁ,</span><br />
</p>
<p id="ja428c3p2">
<span class="m-text m-primary">ajini maṁ ahāsi me;</span><br />
</p>
<p id="ja428c3p3">
<span class="m-text m-primary">Ye ca taṁ upanayhanti,</span><br />
</p>
<p id="ja428c3p4">
<span class="m-text m-primary">veraṁ tesaṁ na sammati.</span><br />
</p>
<p id="ja428c4p1">
<span class="m-text m-primary">Akkocchi maṁ avadhi maṁ,</span><br />
</p>
<p id="ja428c4p2">
<span class="m-text m-primary">ajini maṁ ahāsi me;</span><br />
</p>
<p id="ja428c4p3">
<span class="m-text m-primary">Ye ca taṁ nupanayhanti,</span><br />
</p>
<p id="ja428c4p4">
<span class="m-text m-primary">veraṁ tesūpasammati.</span><br />
</p>
<p id="ja428c5p1">
<span class="m-text m-primary">Na hi verena verāni,</span><br />
</p>
<p id="ja428c5p2">
<span class="m-text m-primary">sammantīdha kudācanaṁ;</span><br />
</p>
<p id="ja428c5p3">
<span class="m-text m-primary">Averena ca sammanti,</span><br />
</p>
<p id="ja428c5p4">
<span class="m-text m-primary">esa dhammo sanantano.</span><br />
</p>
<p id="ja428c6p1">
<span class="m-text m-primary">Pare ca na vijānanti,</span><br />
</p>
<p id="ja428c6p2">
<span class="m-text m-primary">mayamettha yamāmase;</span><br />
</p>
<p id="ja428c6p3">
<span class="m-text m-primary">Ye ca tattha vijānanti,</span><br />
</p>
<p id="ja428c6p4">
<span class="m-text m-primary">tato sammanti medhagā.</span><br />
</p>
<p id="ja428c7p1">
<span class="m-text m-primary">Aṭṭhicchinnā pāṇaharā,</span><br />
</p>
<p id="ja428c7p2">
<span class="m-text m-primary">gavāssa dhanahārino;</span><br />
</p>
<p id="ja428c7p3">
<span class="m-text m-primary">Raṭṭhaṁ vilumpamānānaṁ,</span><br />
</p>
<p id="ja428c7p4">
<span class="m-text m-primary">tesampi hoti saṅgati;</span><br />
</p>
<p id="ja428c7p5">
<span class="m-text m-primary">Kasmā tumhāka no siyā.</span><br />
</p>
<p id="ja428c8p1">
<span class="m-text m-primary">Sace labhetha nipakaṁ sahāyaṁ,</span><br />
</p>
<p id="ja428c8p2">
<span class="m-text m-primary">Saddhiṁ caraṁ sādhuvihāridhīraṁ;</span><br />
</p>
<p id="ja428c8p3">
<span class="m-text m-primary">Abhibhuyya sabbāni parissayāni,</span><br />
</p>
<p id="ja428c8p4">
<span class="m-text m-primary">Careyya tenattamano satīmā.</span><br />
</p>
<p id="ja428c9p1">
<span class="m-text m-primary">No ce labhetha nipakaṁ sahāyaṁ,</span><br />
</p>
<p id="ja428c9p2">
<span class="m-text m-primary">Saddhiṁ caraṁ sādhuvihāridhīraṁ;</span><br />
</p>
<p id="ja428c9p3">
<span class="m-text m-primary">Rājāva raṭṭhaṁ vijitaṁ pahāya,</span><br />
</p>
<p id="ja428c9p4">
<span class="m-text m-primary">Eko care mātaṅgaraññeva nāgo.</span><br />
</p>
<p id="ja428c10p1">
<span class="m-text m-primary">Ekassa caritaṁ seyyo,</span><br />
</p>
<p id="ja428c10p2">
<span class="m-text m-primary">Natthi bāle sahāyatā;</span><br />
</p>
<p id="ja428c10p3">
<span class="m-text m-primary">Eko care na pāpāni kayirā,</span><br />
</p>
<p id="ja428c10p4">
<span class="m-text m-primary">Appossukko mātaṅgaraññeva nāgo”ti.</span><br />
</p>
<p id="ja428c11p1">
<span class="m-text m-primary">Kosambiyajātakaṁ dutiyaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>