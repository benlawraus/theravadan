<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 47 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0047.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 47
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0046.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0048.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 47</span></p>
<section id="vimamsakasutta">
<span id="mn47c0p2"></span><h2><span class="pali m-text">Vīmaṁsakasutta</span></h2>
<p><span class="sujato m-text">The Inquirer</span></p>
<p id="mn47c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn47c1p2">
<span class="pali m-text">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn47c1p3">
<span class="pali m-text">Tatra kho bhagavā bhikkhū āmantesi:</span><br />
<span class="sujato m-text">There the Buddha addressed the mendicants,</span><br />
</p>
<p id="mn47c1p4">
<span class="pali m-text">“bhikkhavo”ti.</span><br />
<span class="sujato m-text">“Mendicants!”</span><br />
</p>
<p id="mn47c1p5">
<span class="pali m-text">“Bhadante”ti te bhikkhū bhagavato paccassosuṁ.</span><br />
<span class="sujato m-text">“Venerable sir,” they replied.</span><br />
</p>
<p id="mn47c1p6">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn47c2p1">
<span class="pali m-text">“vīmaṁsakena, bhikkhave, bhikkhunā parassa cetopariyāyaṁ ajānantena tathāgate samannesanā kātabbā ‘sammāsambuddho vā no vā’ iti viññāṇāyā”ti.</span><br />
<span class="sujato m-text">“Mendicants, a mendicant who is an inquirer, unable to comprehend another’s mind, should scrutinize the Realized One to see whether he is a fully awakened Buddha or not.”</span><br />
</p>
<p id="mn47c3p1">
<span class="pali m-text">“Bhagavaṁmūlakā no, bhante, dhammā, bhagavaṁnettikā bhagavaṁpaṭisaraṇā; sādhu vata, bhante, bhagavantaṁyeva paṭibhātu etassa bhāsitassa attho; bhagavato sutvā bhikkhū dhāressantī”ti.</span><br />
<span class="sujato m-text">“Our teachings are rooted in the Buddha. He is our guide and our refuge. Sir, may the Buddha himself please clarify the meaning of this. The mendicants will listen and remember it.”</span><br />
</p>
<p id="mn47c3p2">
<span class="pali m-text">“Tena hi, bhikkhave, suṇātha, sādhukaṁ manasi karotha, bhāsissāmī”ti.</span><br />
<span class="sujato m-text">“Well then, mendicants, listen and apply your mind well, I will speak.”</span><br />
</p>
<p id="mn47c3p3">
<span class="pali m-text">“Evaṁ, bhante”ti kho te bhikkhū bhagavato paccassosuṁ.</span><br />
<span class="sujato m-text">“Yes, sir,” they replied.</span><br />
</p>
<p id="mn47c3p4">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn47c4p1">
<span class="pali m-text">“Vīmaṁsakena, bhikkhave, bhikkhunā parassa cetopariyāyaṁ ajānantena dvīsu dhammesu tathāgato samannesitabbo cakkhusotaviññeyyesu dhammesu:</span><br />
<span class="sujato m-text">“Mendicants, a mendicant who is an inquirer, unable to comprehend another’s mind, should scrutinize the Realized One for two things—things that can be seen and heard:</span><br />
</p>
<p id="mn47c4p2">
<span class="pali m-text">‘ye saṅkiliṭṭhā cakkhusotaviññeyyā dhammā, saṁvijjanti vā te tathāgatassa no vā’ti?</span><br />
<span class="sujato m-text">‘Can anything corrupt be seen or heard in the Realized One or not?’</span><br />
</p>
<p id="mn47c4p3">
<span class="pali m-text">Tamenaṁ samannesamāno evaṁ jānāti:</span><br />
<span class="sujato m-text">Scrutinizing him they find that</span><br />
</p>
<p id="mn47c4p4">
<span class="pali m-text">‘ye saṅkiliṭṭhā cakkhusotaviññeyyā dhammā, na te tathāgatassa saṁvijjantī’ti.</span><br />
<span class="sujato m-text">nothing corrupt can be seen or heard in the Realized One.</span><br />
</p>
<p id="mn47c5p1">
<span class="pali m-text">Yato naṁ samannesamāno evaṁ jānāti:</span><br />
</p>
<p id="mn47c5p2">
<span class="pali m-text">‘ye saṅkiliṭṭhā cakkhusotaviññeyyā dhammā, na te tathāgatassa saṁvijjantī’ti, tato naṁ uttariṁ samannesati:</span><br />
<span class="sujato m-text">They scrutinize further:</span><br />
</p>
<p id="mn47c5p3">
<span class="pali m-text">‘ye vītimissā cakkhusotaviññeyyā dhammā, saṁvijjanti vā te tathāgatassa no vā’ti?</span><br />
<span class="sujato m-text">‘Can anything mixed be seen or heard in the Realized One or not?’</span><br />
</p>
<p id="mn47c5p4">
<span class="pali m-text">Tamenaṁ samannesamāno evaṁ jānāti:</span><br />
<span class="sujato m-text">Scrutinizing him they find that</span><br />
</p>
<p id="mn47c5p5">
<span class="pali m-text">‘ye vītimissā cakkhusotaviññeyyā dhammā, na te tathāgatassa saṁvijjantī’ti.</span><br />
<span class="sujato m-text">nothing mixed can be seen or heard in the Realized One.</span><br />
</p>
<p id="mn47c6p1">
<span class="pali m-text">Yato naṁ samannesamāno evaṁ jānāti:</span><br />
</p>
<p id="mn47c6p2">
<span class="pali m-text">‘ye vītimissā cakkhusotaviññeyyā dhammā, na te tathāgatassa saṁvijjantī’ti, tato naṁ uttariṁ samannesati:</span><br />
<span class="sujato m-text">They scrutinize further:</span><br />
</p>
<p id="mn47c6p3">
<span class="pali m-text">‘ye vodātā cakkhusotaviññeyyā dhammā, saṁvijjanti vā te tathāgatassa no vā’ti?</span><br />
<span class="sujato m-text">‘Can anything clean be seen or heard in the Realized One or not?’</span><br />
</p>
<p id="mn47c6p4">
<span class="pali m-text">Tamenaṁ samannesamāno evaṁ jānāti:</span><br />
<span class="sujato m-text">Scrutinizing him they find that</span><br />
</p>
<p id="mn47c6p5">
<span class="pali m-text">‘ye vodātā cakkhusotaviññeyyā dhammā, saṁvijjanti te tathāgatassā’ti.</span><br />
<span class="sujato m-text">clean things can be seen and heard in the Realized One.</span><br />
</p>
<p id="mn47c7p1">
<span class="pali m-text">Yato naṁ samannesamāno evaṁ jānāti:</span><br />
</p>
<p id="mn47c7p2">
<span class="pali m-text">‘ye vodātā cakkhusotaviññeyyā dhammā, saṁvijjanti te tathāgatassā’ti, tato naṁ uttariṁ samannesati:</span><br />
<span class="sujato m-text">They scrutinize further:</span><br />
</p>
<p id="mn47c7p3">
<span class="pali m-text">‘dīgharattaṁ samāpanno ayamāyasmā imaṁ kusalaṁ dhammaṁ, udāhu ittarasamāpanno’ti?</span><br />
<span class="sujato m-text">‘Did the venerable attain this skillful state a long time ago, or just recently?’</span><br />
</p>
<p id="mn47c7p4">
<span class="pali m-text">Tamenaṁ samannesamāno evaṁ jānāti:</span><br />
<span class="sujato m-text">Scrutinizing him they find that</span><br />
</p>
<p id="mn47c7p5">
<span class="pali m-text">‘dīgharattaṁ samāpanno ayamāyasmā imaṁ kusalaṁ dhammaṁ, nāyamāyasmā ittarasamāpanno’ti.</span><br />
<span class="sujato m-text">the venerable attained this skillful state a long time ago, not just recently.</span><br />
</p>
<p id="mn47c8p1">
<span class="pali m-text">Yato naṁ samannesamāno evaṁ jānāti:</span><br />
</p>
<p id="mn47c8p2">
<span class="pali m-text">‘dīgharattaṁ samāpanno ayamāyasmā imaṁ kusalaṁ dhammaṁ, nāyamāyasmā ittarasamāpanno’ti, tato naṁ uttariṁ samannesati:</span><br />
<span class="sujato m-text">They scrutinize further:</span><br />
</p>
<p id="mn47c8p3">
<span class="pali m-text">‘ñattajjhāpanno ayamāyasmā bhikkhu yasappatto, saṁvijjantassa idhekacce ādīnavā’ti?</span><br />
<span class="sujato m-text">‘Are certain dangers found in that venerable mendicant who has achieved fame and renown?’</span><br />
</p>
<p id="mn47c8p4">
<span class="pali m-text">Na tāva, bhikkhave, bhikkhuno idhekacce ādīnavā saṁvijjanti yāva na ñattajjhāpanno hoti yasappatto.</span><br />
<span class="sujato m-text">For, mendicants, so long as a mendicant has not achieved fame and renown, certain dangers are not found in them.</span><br />
</p>
<p id="mn47c8p5">
<span class="pali m-text">Yato ca kho, bhikkhave, bhikkhu ñattajjhāpanno hoti yasappatto, athassa idhekacce ādīnavā saṁvijjanti.</span><br />
<span class="sujato m-text">But when they achieve fame and renown, those dangers appear.</span><br />
</p>
<p id="mn47c8p6">
<span class="pali m-text">Tamenaṁ samannesamāno evaṁ jānāti:</span><br />
<span class="sujato m-text">Scrutinizing him they find that</span><br />
</p>
<p id="mn47c8p7">
<span class="pali m-text">‘ñattajjhāpanno ayamāyasmā bhikkhu yasappatto, nāssa idhekacce ādīnavā saṁvijjantī’ti.</span><br />
<span class="sujato m-text">those dangers are not found in that venerable mendicant who has achieved fame and renown.</span><br />
</p>
<p id="mn47c9p1">
<span class="pali m-text">Yato naṁ samannesamāno evaṁ jānāti:</span><br />
</p>
<p id="mn47c9p2">
<span class="pali m-text">‘ñattajjhāpanno ayamāyasmā bhikkhu yasappatto, nāssa idhekacce ādīnavā saṁvijjantī’ti, tato naṁ uttariṁ samannesati:</span><br />
<span class="sujato m-text">They scrutinize further:</span><br />
</p>
<p id="mn47c9p3">
<span class="pali m-text">‘abhayūparato ayamāyasmā, nāyamāyasmā bhayūparato;</span><br />
<span class="sujato m-text">‘Is this venerable securely stopped or insecurely stopped?</span><br />
</p>
<p id="mn47c9p4">
<span class="pali m-text">vītarāgattā kāme na sevati khayā rāgassā’ti?</span><br />
<span class="sujato m-text">Is the reason they don’t indulge in sensual pleasures that they’re free of greed because greed has ended?’</span><br />
</p>
<p id="mn47c9p5">
<span class="pali m-text">Tamenaṁ samannesamāno evaṁ jānāti:</span><br />
<span class="sujato m-text">Scrutinizing him they find that</span><br />
</p>
<p id="mn47c9p6">
<span class="pali m-text">‘abhayūparato ayamāyasmā, nāyamāyasmā bhayūparato;</span><br />
<span class="sujato m-text">that venerable is securely stopped, not insecurely stopped.</span><br />
</p>
<p id="mn47c9p7">
<span class="pali m-text">vītarāgattā kāme na sevati khayā rāgassā’ti.</span><br />
<span class="sujato m-text">The reason they don’t indulge in sensual pleasures is that they’re free of greed because greed has ended.</span><br />
</p>
<p id="mn47c10p1">
<span class="pali m-text">Tañce, bhikkhave, bhikkhuṁ pare evaṁ puccheyyuṁ:</span><br />
<span class="sujato m-text">If others should ask that mendicant,</span><br />
</p>
<p id="mn47c10p2">
<span class="pali m-text">‘ke panāyasmato ākārā, ke anvayā, yenāyasmā evaṁ vadesi—</span><br />
<span class="sujato m-text">‘But what reason and evidence does the venerable have for saying this?’</span><br />
</p>
<p id="mn47c10p3">
<span class="pali m-text">abhayūparato ayamāyasmā, nāyamāyasmā bhayūparato;</span><br />
</p>
<p id="mn47c10p4">
<span class="pali m-text">vītarāgattā kāme na sevati khayā rāgassā’ti.</span><br />
</p>
<p id="mn47c10p5">
<span class="pali m-text">Sammā byākaramāno, bhikkhave, bhikkhu evaṁ byākareyya:</span><br />
<span class="sujato m-text">Answering rightly, the mendicant should say,</span><br />
</p>
<p id="mn47c10p6">
<span class="pali m-text">‘tathā hi pana ayamāyasmā saṅghe vā viharanto eko vā viharanto, ye ca tattha sugatā ye ca tattha duggatā, ye ca tattha gaṇamanusāsanti, ye ca idhekacce āmisesu sandissanti, ye ca idhekacce āmisena anupalittā, nāyamāyasmā taṁ tena avajānāti.</span><br />
<span class="sujato m-text">‘Because, whether that venerable is staying in a community or alone, some people there are in a good state or a sorry state, some instruct a group, and some are seen among material pleasures, while others remain unsullied. Yet that venerable doesn’t look down on them for that.</span><br />
</p>
<p id="mn47c10p7">
<span class="pali m-text">Sammukhā kho pana metaṁ bhagavato sutaṁ sammukhā paṭiggahitaṁ—</span><br />
<span class="sujato m-text">Also, I have heard and learned this in the presence of the Buddha:</span><br />
</p>
<p id="mn47c10p8">
<span class="pali m-text">abhayūparatohamasmi, nāhamasmi bhayūparato, vītarāgattā kāme na sevāmi khayā rāgassā’ti.</span><br />
<span class="sujato m-text">“I am securely stopped, not insecurely stopped. The reason I don’t indulge in sensual pleasures is that I’m free of greed because greed has ended.”’</span><br />
</p>
<p id="mn47c11p1">
<span class="pali m-text">Tatra, bhikkhave, tathāgatova uttariṁ paṭipucchitabbo:</span><br />
<span class="sujato m-text">Next, they should ask the Realized One himself about this,</span><br />
</p>
<p id="mn47c11p2">
<span class="pali m-text">‘ye saṅkiliṭṭhā cakkhusotaviññeyyā dhammā, saṁvijjanti vā te tathāgatassa no vā’ti?</span><br />
<span class="sujato m-text">‘Can anything corrupt be seen or heard in the Realized One or not?’</span><br />
</p>
<p id="mn47c11p3">
<span class="pali m-text">Byākaramāno, bhikkhave, tathāgato evaṁ byākareyya:</span><br />
<span class="sujato m-text">The Realized One would answer,</span><br />
</p>
<p id="mn47c11p4">
<span class="pali m-text">‘ye saṅkiliṭṭhā cakkhusotaviññeyyā dhammā, na te tathāgatassa saṁvijjantī’ti.</span><br />
<span class="sujato m-text">‘Nothing corrupt can be seen or heard in the Realized One.’</span><br />
</p>
<p id="mn47c12p1">
<span class="pali m-text">‘Ye vītimissā cakkhusotaviññeyyā dhammā, saṁvijjanti vā te tathāgatassa no vā’ti?</span><br />
<span class="sujato m-text">‘Can anything mixed be seen or heard in the Realized One or not?’</span><br />
</p>
<p id="mn47c12p2">
<span class="pali m-text">Byākaramāno, bhikkhave, tathāgato evaṁ byākareyya:</span><br />
<span class="sujato m-text">The Realized One would answer,</span><br />
</p>
<p id="mn47c12p3">
<span class="pali m-text">‘ye vītimissā cakkhusotaviññeyyā dhammā, na te tathāgatassa saṁvijjantī’ti.</span><br />
<span class="sujato m-text">‘Nothing mixed can be seen or heard in the Realized One.’</span><br />
</p>
<p id="mn47c13p1">
<span class="pali m-text">‘Ye vodātā cakkhusotaviññeyyā dhammā, saṁvijjanti vā te tathāgatassa no vā’ti?</span><br />
<span class="sujato m-text">‘Can anything clean be seen or heard in the Realized One or not?’</span><br />
</p>
<p id="mn47c13p2">
<span class="pali m-text">Byākaramāno, bhikkhave, tathāgato evaṁ byākareyya:</span><br />
<span class="sujato m-text">The Realized One would answer,</span><br />
</p>
<p id="mn47c13p3">
<span class="pali m-text">‘ye vodātā cakkhusotaviññeyyā dhammā, saṁvijjanti te tathāgatassa;</span><br />
<span class="sujato m-text">‘Clean things can be seen and heard in the Realized One.</span><br />
</p>
<p id="mn47c13p4">
<span class="pali m-text">etaṁ pathohamasmi, etaṁ gocaro, no ca tena tammayo’ti.</span><br />
<span class="sujato m-text">I am that range and that territory, but I do not identify with that.’</span><br />
</p>
<p id="mn47c14p1">
<span class="pali m-text">Evaṁvādiṁ kho, bhikkhave, satthāraṁ arahati sāvako upasaṅkamituṁ dhammassavanāya.</span><br />
<span class="sujato m-text">A disciple ought to approach a teacher who has such a doctrine in order to listen to the teaching.</span><br />
</p>
<p id="mn47c14p2">
<span class="pali m-text">Tassa satthā dhammaṁ deseti uttaruttariṁ paṇītapaṇītaṁ kaṇhasukkasappaṭibhāgaṁ.</span><br />
<span class="sujato m-text">The teacher explains Dhamma with its higher and higher stages, with its better and better stages, with its dark and bright sides.</span><br />
</p>
<p id="mn47c14p3">
<span class="pali m-text">Yathā yathā kho, bhikkhave, bhikkhuno satthā dhammaṁ deseti uttaruttariṁ paṇītapaṇītaṁ kaṇhasukkasappaṭibhāgaṁ tathā tathā so tasmiṁ dhamme abhiññāya idhekaccaṁ dhammaṁ dhammesu niṭṭhaṁ gacchati, satthari pasīdati:</span><br />
<span class="sujato m-text">When they directly know a certain principle of those teachings, in accordance with how they were taught, the mendicant comes to a conclusion about the teachings. They have confidence in the teacher:</span><br />
</p>
<p id="mn47c14p4">
<span class="pali m-text">‘sammāsambuddho bhagavā, svākkhāto bhagavatā dhammo, suppaṭipanno saṅgho’ti.</span><br />
<span class="sujato m-text">‘The Blessed One is a fully awakened Buddha! The teaching is well explained! The Saṅgha is practicing well!’</span><br />
</p>
<p id="mn47c15p1">
<span class="pali m-text">Tañce, bhikkhave, bhikkhuṁ pare evaṁ puccheyyuṁ:</span><br />
<span class="sujato m-text">If others should ask that mendicant,</span><br />
</p>
<p id="mn47c15p2">
<span class="pali m-text">‘ke panāyasmato ākārā, ke anvayā, yenāyasmā evaṁ vadesi—</span><br />
<span class="sujato m-text">‘But what reason and evidence does the venerable have for saying this?’</span><br />
</p>
<p id="mn47c15p3">
<span class="pali m-text">sammāsambuddho bhagavā, svākkhāto bhagavatā dhammo, suppaṭipanno saṅgho’ti?</span><br />
</p>
<p id="mn47c15p4">
<span class="pali m-text">Sammā byākaramāno, bhikkhave, bhikkhu evaṁ byākareyya:</span><br />
<span class="sujato m-text">Answering rightly, the mendicant should say,</span><br />
</p>
<p id="mn47c15p5">
<span class="pali m-text">‘idhāhaṁ, āvuso, yena bhagavā tenupasaṅkamiṁ dhammassavanāya.</span><br />
<span class="sujato m-text">‘Reverends, I approached the Buddha to listen to the teaching.</span><br />
</p>
<p id="mn47c15p6">
<span class="pali m-text">Tassa me bhagavā dhammaṁ deseti uttaruttariṁ paṇītapaṇītaṁ kaṇhasukkasappaṭibhāgaṁ.</span><br />
<span class="sujato m-text">He explained Dhamma with its higher and higher stages, with its better and better stages, with its dark and bright sides.</span><br />
</p>
<p id="mn47c15p7">
<span class="pali m-text">Yathā yathā me, āvuso, bhagavā dhammaṁ deseti uttaruttariṁ paṇītapaṇītaṁ kaṇhasukkasappaṭibhāgaṁ tathā tathāhaṁ tasmiṁ dhamme abhiññāya idhekaccaṁ dhammaṁ dhammesu niṭṭhamagamaṁ, satthari pasīdiṁ—</span><br />
<span class="sujato m-text">When I directly knew a certain principle of those teachings, in accordance with how I was taught, I came to a conclusion about the teachings. I had confidence in the Teacher:</span><br />
</p>
<p id="mn47c15p8">
<span class="pali m-text">sammāsambuddho bhagavā, svākkhāto bhagavatā, dhammo, suppaṭipanno saṅgho’ti.</span><br />
<span class="sujato m-text">“The Blessed One is a fully awakened Buddha! The teaching is well explained! The Saṅgha is practicing well!”’</span><br />
</p>
<p id="mn47c16p1">
<span class="pali m-text">Yassa kassaci, bhikkhave, imehi ākārehi imehi padehi imehi byañjanehi tathāgate saddhā niviṭṭhā hoti mūlajātā patiṭṭhitā, ayaṁ vuccati, bhikkhave, ākāravatī saddhā dassanamūlikā, daḷhā;</span><br />
<span class="sujato m-text">When someone’s faith is settled, rooted, and planted in the Realized One in this manner, with these words and phrases, it’s said to be grounded faith that’s based on evidence.</span><br />
</p>
<p id="mn47c16p2">
<span class="pali m-text">asaṁhāriyā samaṇena vā brāhmaṇena vā devena vā mārena vā brahmunā vā kenaci vā lokasmiṁ.</span><br />
<span class="sujato m-text">It is firm, and cannot be shifted by any ascetic or brahmin or god or Māra or Brahmā or by anyone in the world.</span><br />
</p>
<p id="mn47c16p3">
<span class="pali m-text">Evaṁ kho, bhikkhave, tathāgate dhammasamannesanā hoti.</span><br />
<span class="sujato m-text">This is how to scrutinize the Realized One’s qualities.</span><br />
</p>
<p id="mn47c16p4">
<span class="pali m-text">Evañca pana tathāgato dhammatāsusamanniṭṭho hotī”ti.</span><br />
<span class="sujato m-text">But the Realized One has already been properly searched in this way by nature.”</span><br />
</p>
<p id="mn47c16p5">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn47c16p6">
<span class="pali m-text">Attamanā te bhikkhū bhagavato bhāsitaṁ abhinandunti.</span><br />
<span class="sujato m-text">Satisfied, the mendicants were happy with what the Buddha said.</span><br />
</p>
<p id="mn47c16p7">
<span class="pali m-text">Vīmaṁsakasuttaṁ niṭṭhitaṁ sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0046.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0048.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>