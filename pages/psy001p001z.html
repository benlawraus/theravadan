<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/psy001p001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Paṭisambhidāmagga" />
  <meta name="twitter:title" content="Paṭisambhidāmagga" />
  <meta property="og:url" content="https://www.theravadan.org/pages/psy001p001z.html" />
  <meta property="og:description" content="1 Mahāvagga 1.1. Ñāṇakathā 1.1.1. Sutamayañāṇaniddesa Kathaṁ sotāvadhāne paññā sutamaye ñāṇaṁ? “Ime dhammā abhiññeyyā”ti sotāvadhānaṁ, taṁpajānanā paññā sutamaye ñāṇaṁ. “Ime dhammā pariññeyyā”ti sotāvadhānaṁ, taṁpajānanā paññā sutamaye ñāṇaṁ. “Ime dhammā pahātabbā”ti sotāvadhānaṁ, taṁpajānanā paññā sutamaye ñāṇa …" />
  <meta name="twitter:description" content="1 Mahāvagga 1.1. Ñāṇakathā 1.1.1. Sutamayañāṇaniddesa Kathaṁ sotāvadhāne paññā sutamaye ñāṇaṁ? “Ime dhammā abhiññeyyā”ti sotāvadhānaṁ, taṁpajānanā paññā sutamaye ñāṇaṁ. “Ime dhammā pariññeyyā”ti sotāvadhānaṁ, taṁpajānanā paññā sutamaye ñāṇaṁ. “Ime dhammā pahātabbā”ti sotāvadhānaṁ, taṁpajānanā paññā sutamaye ñāṇa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<section id="mahavagga">
<h2><a href="#mahavagga">1 Mahāvagga</a></h2>
<section id="nanakatha">
<h3><a href="#nanakatha">1.1. Ñāṇakathā</a></h3>
<section id="sutamayanananiddesa">
<h4><a href="#sutamayanananiddesa">1.1.1. Sutamayañāṇaniddesa</a></h4>
<p id="ps1p1c1p1">
<span class="m-text m-primary">Kathaṁ sotāvadhāne paññā sutamaye ñāṇaṁ?</span><br />
</p>
<p id="ps1p1c2p1">
<span class="m-text m-primary">“Ime dhammā abhiññeyyā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c3p1">
<span class="m-text m-primary">“Ime dhammā pariññeyyā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c4p1">
<span class="m-text m-primary">“Ime dhammā pahātabbā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c5p1">
<span class="m-text m-primary">“Ime dhammā bhāvetabbā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c6p1">
<span class="m-text m-primary">“Ime dhammā sacchikātabbā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c7p1">
<span class="m-text m-primary">“Ime dhammā hānabhāgiyā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c8p1">
<span class="m-text m-primary">“Ime dhammā ṭhitibhāgiyā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c9p1">
<span class="m-text m-primary">“Ime dhammā visesabhāgiyā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c10p1">
<span class="m-text m-primary">“Ime dhammā nibbedhabhāgiyā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c11p1">
<span class="m-text m-primary">“Sabbe saṅkhārā aniccā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c12p1">
<span class="m-text m-primary">“Sabbe saṅkhārā dukkhā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c13p1">
<span class="m-text m-primary">“Sabbe dhammā anattā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c14p1">
<span class="m-text m-primary">“Idaṁ dukkhaṁ ariyasaccan”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c15p1">
<span class="m-text m-primary">“Idaṁ dukkhasamudayaṁ ariyasaccan”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c16p1">
<span class="m-text m-primary">“Idaṁ dukkhanirodhaṁ ariyasaccan”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c17p1">
<span class="m-text m-primary">“Idaṁ dukkhanirodhagāminī paṭipadā ariyasaccan”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c18p1">
<span class="m-text m-primary">Kathaṁ “ime dhammā abhiññeyyā”ti sotāvadhānaṁ, taṁpajānanā paññā sutamaye ñāṇaṁ?</span><br />
</p>
<p id="ps1p1c19p1">
<span class="m-text m-primary">Eko dhammo abhiññeyyo—</span><br />
</p>
<p id="ps1p1c19p2">
<span class="m-text m-primary">sabbe sattā āhāraṭṭhitikā.</span><br />
</p>
<p id="ps1p1c20p1">
<span class="m-text m-primary">Dve dhammā abhiññeyyā—</span><br />
</p>
<p id="ps1p1c20p2">
<span class="m-text m-primary">dve dhātuyo.</span><br />
</p>
<p id="ps1p1c21p1">
<span class="m-text m-primary">Tayo dhammā abhiññeyyā—</span><br />
</p>
<p id="ps1p1c21p2">
<span class="m-text m-primary">tisso dhātuyo.</span><br />
</p>
<p id="ps1p1c22p1">
<span class="m-text m-primary">Cattāro dhammā abhiññeyyā—</span><br />
</p>
<p id="ps1p1c22p2">
<span class="m-text m-primary">cattāri ariyasaccāni.</span><br />
</p>
<p id="ps1p1c23p1">
<span class="m-text m-primary">Pañca dhammā abhiññeyyā—</span><br />
</p>
<p id="ps1p1c23p2">
<span class="m-text m-primary">pañca vimuttāyatanāni.</span><br />
</p>
<p id="ps1p1c24p1">
<span class="m-text m-primary">Cha dhammā abhiññeyyā—</span><br />
</p>
<p id="ps1p1c24p2">
<span class="m-text m-primary">cha anuttariyāni.</span><br />
</p>
<p id="ps1p1c25p1">
<span class="m-text m-primary">Satta dhammā abhiññeyyā—</span><br />
</p>
<p id="ps1p1c25p2">
<span class="m-text m-primary">satta niddasavatthūni.</span><br />
</p>
<p id="ps1p1c26p1">
<span class="m-text m-primary">Aṭṭha dhammā abhiññeyyā—</span><br />
</p>
<p id="ps1p1c26p2">
<span class="m-text m-primary">aṭṭha abhibhāyatanāni.</span><br />
</p>
<p id="ps1p1c27p1">
<span class="m-text m-primary">Nava dhammā abhiññeyyā—</span><br />
</p>
<p id="ps1p1c27p2">
<span class="m-text m-primary">nava anupubbavihārā.</span><br />
</p>
<p id="ps1p1c28p1">
<span class="m-text m-primary">Dasa dhammā abhiññeyyā—</span><br />
</p>
<p id="ps1p1c28p2">
<span class="m-text m-primary">dasa nijjaravatthūni. [10]</span><br />
</p>
<p id="ps1p1c29p1">
<span class="m-text m-primary">“Sabbaṁ, bhikkhave, abhiññeyyaṁ.</span><br />
</p>
<p id="ps1p1c29p2">
<span class="m-text m-primary">Kiñca, bhikkhave, sabbaṁ abhiññeyyaṁ?</span><br />
</p>
<p id="ps1p1c29p3">
<span class="m-text m-primary">Cakkhu, bhikkhave, abhiññeyyaṁ;</span><br />
</p>
<p id="ps1p1c29p4">
<span class="m-text m-primary">rūpā abhiññeyyā;</span><br />
</p>
<p id="ps1p1c29p5">
<span class="m-text m-primary">cakkhuviññāṇaṁ abhiññeyyaṁ;</span><br />
</p>
<p id="ps1p1c29p6">
<span class="m-text m-primary">cakkhusamphasso abhiññeyyo;</span><br />
</p>
<p id="ps1p1c29p7">
<span class="m-text m-primary">yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi abhiññeyyaṁ.</span><br />
</p>
<p id="ps1p1c29p8">
<span class="m-text m-primary">Sotaṁ abhiññeyyaṁ;</span><br />
</p>
<p id="ps1p1c29p9">
<span class="m-text m-primary">saddā abhiññeyyā …</span><br />
</p>
<p id="ps1p1c29p10">
<span class="m-text m-primary">ghānaṁ abhiññeyyaṁ;</span><br />
</p>
<p id="ps1p1c29p11">
<span class="m-text m-primary">gandhā abhiññeyyā …</span><br />
</p>
<p id="ps1p1c29p12">
<span class="m-text m-primary">jivhā abhiññeyyā;</span><br />
</p>
<p id="ps1p1c29p13">
<span class="m-text m-primary">rasā abhiññeyyā …</span><br />
</p>
<p id="ps1p1c29p14">
<span class="m-text m-primary">kāyo abhiññeyyo;</span><br />
</p>
<p id="ps1p1c29p15">
<span class="m-text m-primary">phoṭṭhabbā abhiññeyyā …</span><br />
</p>
<p id="ps1p1c29p16">
<span class="m-text m-primary">mano abhiññeyyo;</span><br />
</p>
<p id="ps1p1c29p17">
<span class="m-text m-primary">dhammā abhiññeyyā;</span><br />
</p>
<p id="ps1p1c29p18">
<span class="m-text m-primary">manoviññāṇaṁ abhiññeyyaṁ,</span><br />
</p>
<p id="ps1p1c29p19">
<span class="m-text m-primary">manosamphasso abhiññeyyo;</span><br />
</p>
<p id="ps1p1c29p20">
<span class="m-text m-primary">yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi abhiññeyyaṁ”. [30]</span><br />
</p>
<p id="ps1p1c30p1">
<span class="m-text m-primary">Rūpaṁ abhiññeyyaṁ;</span><br />
</p>
<p id="ps1p1c30p2">
<span class="m-text m-primary">vedanā abhiññeyyā;</span><br />
</p>
<p id="ps1p1c30p3">
<span class="m-text m-primary">saññā abhiññeyyā;</span><br />
</p>
<p id="ps1p1c30p4">
<span class="m-text m-primary">saṅkhārā abhiññeyyā;</span><br />
</p>
<p id="ps1p1c30p5">
<span class="m-text m-primary">viññāṇaṁ abhiññeyyaṁ. [5]</span><br />
</p>
<p id="ps1p1c31p1">
<span class="m-text m-primary">Cakkhu abhiññeyyaṁ;</span><br />
</p>
<p id="ps1p1c31p2">
<span class="m-text m-primary">sotaṁ abhiññeyyaṁ;</span><br />
</p>
<p id="ps1p1c31p3">
<span class="m-text m-primary">ghānaṁ abhiññeyyaṁ;</span><br />
</p>
<p id="ps1p1c31p4">
<span class="m-text m-primary">jivhā abhiññeyyā;</span><br />
</p>
<p id="ps1p1c31p5">
<span class="m-text m-primary">kāyo abhiññeyyo;</span><br />
</p>
<p id="ps1p1c31p6">
<span class="m-text m-primary">mano abhiññeyyo.</span><br />
</p>
<p id="ps1p1c31p7">
<span class="m-text m-primary">Rūpā abhiññeyyā;</span><br />
</p>
<p id="ps1p1c31p8">
<span class="m-text m-primary">saddā abhiññeyyā;</span><br />
</p>
<p id="ps1p1c31p9">
<span class="m-text m-primary">gandhā abhiññeyyā;</span><br />
</p>
<p id="ps1p1c31p10">
<span class="m-text m-primary">rasā abhiññeyyā;</span><br />
</p>
<p id="ps1p1c31p11">
<span class="m-text m-primary">phoṭṭhabbā abhiññeyyā;</span><br />
</p>
<p id="ps1p1c31p12">
<span class="m-text m-primary">dhammā abhiññeyyā.</span><br />
</p>
<p id="ps1p1c31p13">
<span class="m-text m-primary">Cakkhuviññāṇaṁ abhiññeyyaṁ;</span><br />
</p>
<p id="ps1p1c31p14">
<span class="m-text m-primary">sotaviññāṇaṁ abhiññeyyaṁ;</span><br />
</p>
<p id="ps1p1c31p15">
<span class="m-text m-primary">ghānaviññāṇaṁ abhiññeyyaṁ;</span><br />
</p>
<p id="ps1p1c31p16">
<span class="m-text m-primary">jivhāviññāṇaṁ abhiññeyyaṁ;</span><br />
</p>
<p id="ps1p1c31p17">
<span class="m-text m-primary">kāyaviññāṇaṁ abhiññeyyaṁ;</span><br />
</p>
<p id="ps1p1c31p18">
<span class="m-text m-primary">manoviññāṇaṁ abhiññeyyaṁ.</span><br />
</p>
<p id="ps1p1c31p19">
<span class="m-text m-primary">Cakkhusamphasso abhiññeyyo;</span><br />
</p>
<p id="ps1p1c31p20">
<span class="m-text m-primary">sotasamphasso abhiññeyyo;</span><br />
</p>
<p id="ps1p1c31p21">
<span class="m-text m-primary">ghānasamphasso abhiññeyyo;</span><br />
</p>
<p id="ps1p1c31p22">
<span class="m-text m-primary">jivhāsamphasso abhiññeyyo;</span><br />
</p>
<p id="ps1p1c31p23">
<span class="m-text m-primary">kāyasamphasso abhiññeyyo;</span><br />
</p>
<p id="ps1p1c31p24">
<span class="m-text m-primary">manosamphasso abhiññeyyo;</span><br />
</p>
<p id="ps1p1c31p25">
<span class="m-text m-primary">cakkhusamphassajā vedanā abhiññeyyā;</span><br />
</p>
<p id="ps1p1c31p26">
<span class="m-text m-primary">sotasamphassajā vedanā abhiññeyyā;</span><br />
</p>
<p id="ps1p1c31p27">
<span class="m-text m-primary">ghānasamphassajā vedanā abhiññeyyā;</span><br />
</p>
<p id="ps1p1c31p28">
<span class="m-text m-primary">jivhāsamphassajā vedanā abhiññeyyā;</span><br />
</p>
<p id="ps1p1c31p29">
<span class="m-text m-primary">kāyasamphassajā vedanā abhiññeyyā;</span><br />
</p>
<p id="ps1p1c31p30">
<span class="m-text m-primary">manosamphassajā vedanā abhiññeyyā.</span><br />
</p>
<p id="ps1p1c31p31">
<span class="m-text m-primary">Rūpasaññā abhiññeyyā;</span><br />
</p>
<p id="ps1p1c31p32">
<span class="m-text m-primary">saddasaññā abhiññeyyā;</span><br />
</p>
<p id="ps1p1c31p33">
<span class="m-text m-primary">gandhasaññā abhiññeyyā;</span><br />
</p>
<p id="ps1p1c31p34">
<span class="m-text m-primary">rasasaññā abhiññeyyā;</span><br />
</p>
<p id="ps1p1c31p35">
<span class="m-text m-primary">phoṭṭhabbasaññā abhiññeyyā;</span><br />
</p>
<p id="ps1p1c31p36">
<span class="m-text m-primary">dhammasaññā abhiññeyyā.</span><br />
</p>
<p id="ps1p1c31p37">
<span class="m-text m-primary">Rūpasañcetanā abhiññeyyā;</span><br />
</p>
<p id="ps1p1c31p38">
<span class="m-text m-primary">saddasañcetanā abhiññeyyā;</span><br />
</p>
<p id="ps1p1c31p39">
<span class="m-text m-primary">gandhasañcetanā abhiññeyyā;</span><br />
</p>
<p id="ps1p1c31p40">
<span class="m-text m-primary">rasasañcetanā abhiññeyyā;</span><br />
</p>
<p id="ps1p1c31p41">
<span class="m-text m-primary">phoṭṭhabbasañcetanā abhiññeyyā;</span><br />
</p>
<p id="ps1p1c31p42">
<span class="m-text m-primary">dhammasañcetanā abhiññeyyā.</span><br />
</p>
<p id="ps1p1c31p43">
<span class="m-text m-primary">Rūpataṇhā abhiññeyyā;</span><br />
</p>
<p id="ps1p1c31p44">
<span class="m-text m-primary">saddataṇhā abhiññeyyā;</span><br />
</p>
<p id="ps1p1c31p45">
<span class="m-text m-primary">gandhataṇhā abhiññeyyā;</span><br />
</p>
<p id="ps1p1c31p46">
<span class="m-text m-primary">rasataṇhā abhiññeyyā;</span><br />
</p>
<p id="ps1p1c31p47">
<span class="m-text m-primary">phoṭṭhabbataṇhā abhiññeyyā;</span><br />
</p>
<p id="ps1p1c31p48">
<span class="m-text m-primary">dhammataṇhā abhiññeyyā.</span><br />
</p>
<p id="ps1p1c31p49">
<span class="m-text m-primary">Rūpavitakko abhiññeyyo;</span><br />
</p>
<p id="ps1p1c31p50">
<span class="m-text m-primary">saddavitakko abhiññeyyo;</span><br />
</p>
<p id="ps1p1c31p51">
<span class="m-text m-primary">gandhavitakko abhiññeyyo;</span><br />
</p>
<p id="ps1p1c31p52">
<span class="m-text m-primary">rasavitakko abhiññeyyo;</span><br />
</p>
<p id="ps1p1c31p53">
<span class="m-text m-primary">phoṭṭhabbavitakko abhiññeyyo;</span><br />
</p>
<p id="ps1p1c31p54">
<span class="m-text m-primary">dhammavitakko abhiññeyyo.</span><br />
</p>
<p id="ps1p1c31p55">
<span class="m-text m-primary">Rūpavicāro abhiññeyyo;</span><br />
</p>
<p id="ps1p1c31p56">
<span class="m-text m-primary">saddavicāro abhiññeyyo;</span><br />
</p>
<p id="ps1p1c31p57">
<span class="m-text m-primary">gandhavicāro abhiññeyyo;</span><br />
</p>
<p id="ps1p1c31p58">
<span class="m-text m-primary">rasavicāro abhiññeyyo;</span><br />
</p>
<p id="ps1p1c31p59">
<span class="m-text m-primary">phoṭṭhabbavicāro abhiññeyyo;</span><br />
</p>
<p id="ps1p1c31p60">
<span class="m-text m-primary">dhammavicāro abhiññeyyo. [60]</span><br />
</p>
<p id="ps1p1c32p1">
<span class="m-text m-primary">Pathavīdhātu abhiññeyyā;</span><br />
</p>
<p id="ps1p1c32p2">
<span class="m-text m-primary">āpodhātu abhiññeyyā;</span><br />
</p>
<p id="ps1p1c32p3">
<span class="m-text m-primary">tejodhātu abhiññeyyā;</span><br />
</p>
<p id="ps1p1c32p4">
<span class="m-text m-primary">vāyodhātu abhiññeyyā;</span><br />
</p>
<p id="ps1p1c32p5">
<span class="m-text m-primary">ākāsadhātu abhiññeyyā;</span><br />
</p>
<p id="ps1p1c32p6">
<span class="m-text m-primary">viññāṇadhātu abhiññeyyā. [6]</span><br />
</p>
<p id="ps1p1c33p1">
<span class="m-text m-primary">Pathavīkasiṇaṁ abhiññeyyaṁ;</span><br />
</p>
<p id="ps1p1c33p2">
<span class="m-text m-primary">āpokasiṇaṁ abhiññeyyaṁ;</span><br />
</p>
<p id="ps1p1c33p3">
<span class="m-text m-primary">tejokasiṇaṁ abhiññeyyaṁ;</span><br />
</p>
<p id="ps1p1c33p4">
<span class="m-text m-primary">vāyokasiṇaṁ abhiññeyyaṁ;</span><br />
</p>
<p id="ps1p1c33p5">
<span class="m-text m-primary">nīlakasiṇaṁ abhiññeyyaṁ;</span><br />
</p>
<p id="ps1p1c33p6">
<span class="m-text m-primary">pītakasiṇaṁ abhiññeyyaṁ;</span><br />
</p>
<p id="ps1p1c33p7">
<span class="m-text m-primary">lohitakasiṇaṁ abhiññeyyaṁ;</span><br />
</p>
<p id="ps1p1c33p8">
<span class="m-text m-primary">odātakasiṇaṁ abhiññeyyaṁ;</span><br />
</p>
<p id="ps1p1c33p9">
<span class="m-text m-primary">ākāsakasiṇaṁ abhiññeyyaṁ;</span><br />
</p>
<p id="ps1p1c33p10">
<span class="m-text m-primary">viññāṇakasiṇaṁ abhiññeyyaṁ. [10]</span><br />
</p>
<p id="ps1p1c34p1">
<span class="m-text m-primary">Kesā abhiññeyyā;</span><br />
</p>
<p id="ps1p1c34p2">
<span class="m-text m-primary">lomā abhiññeyyā;</span><br />
</p>
<p id="ps1p1c34p3">
<span class="m-text m-primary">nakhā abhiññeyyā;</span><br />
</p>
<p id="ps1p1c34p4">
<span class="m-text m-primary">dantā abhiññeyyā;</span><br />
</p>
<p id="ps1p1c34p5">
<span class="m-text m-primary">taco abhiññeyyo, maṁsaṁ abhiññeyyaṁ;</span><br />
</p>
<p id="ps1p1c34p6">
<span class="m-text m-primary">nhārū abhiññeyyā;</span><br />
</p>
<p id="ps1p1c34p7">
<span class="m-text m-primary">aṭṭhī abhiññeyyā;</span><br />
</p>
<p id="ps1p1c34p8">
<span class="m-text m-primary">aṭṭhimiñjā abhiññeyyā;</span><br />
</p>
<p id="ps1p1c34p9">
<span class="m-text m-primary">vakkaṁ abhiññeyyaṁ;</span><br />
</p>
<p id="ps1p1c34p10">
<span class="m-text m-primary">hadayaṁ abhiññeyyaṁ;</span><br />
</p>
<p id="ps1p1c34p11">
<span class="m-text m-primary">yakanaṁ abhiññeyyaṁ;</span><br />
</p>
<p id="ps1p1c34p12">
<span class="m-text m-primary">kilomakaṁ abhiññeyyaṁ;</span><br />
</p>
<p id="ps1p1c34p13">
<span class="m-text m-primary">pihakaṁ abhiññeyyaṁ;</span><br />
</p>
<p id="ps1p1c34p14">
<span class="m-text m-primary">papphāsaṁ abhiññeyyaṁ;</span><br />
</p>
<p id="ps1p1c34p15">
<span class="m-text m-primary">antaṁ abhiññeyyaṁ antaguṇaṁ abhiññeyyaṁ;</span><br />
</p>
<p id="ps1p1c34p16">
<span class="m-text m-primary">udariyaṁ abhiññeyyaṁ;</span><br />
</p>
<p id="ps1p1c34p17">
<span class="m-text m-primary">karīsaṁ abhiññeyyaṁ;</span><br />
</p>
<p id="ps1p1c34p18">
<span class="m-text m-primary">pittaṁ abhiññeyyaṁ;</span><br />
</p>
<p id="ps1p1c34p19">
<span class="m-text m-primary">semhaṁ abhiññeyyaṁ;</span><br />
</p>
<p id="ps1p1c34p20">
<span class="m-text m-primary">pubbo abhiññeyyo;</span><br />
</p>
<p id="ps1p1c34p21">
<span class="m-text m-primary">lohitaṁ abhiññeyyaṁ;</span><br />
</p>
<p id="ps1p1c34p22">
<span class="m-text m-primary">sedo abhiññeyyo;</span><br />
</p>
<p id="ps1p1c34p23">
<span class="m-text m-primary">medo abhiññeyyo;</span><br />
</p>
<p id="ps1p1c34p24">
<span class="m-text m-primary">assu abhiññeyyaṁ;</span><br />
</p>
<p id="ps1p1c34p25">
<span class="m-text m-primary">vasā abhiññeyyā;</span><br />
</p>
<p id="ps1p1c34p26">
<span class="m-text m-primary">kheḷo abhiññeyyo;</span><br />
</p>
<p id="ps1p1c34p27">
<span class="m-text m-primary">siṅghāṇikā abhiññeyyā;</span><br />
</p>
<p id="ps1p1c34p28">
<span class="m-text m-primary">lasikā abhiññeyyā;</span><br />
</p>
<p id="ps1p1c34p29">
<span class="m-text m-primary">muttaṁ abhiññeyyaṁ;</span><br />
</p>
<p id="ps1p1c34p30">
<span class="m-text m-primary">matthaluṅgaṁ abhiññeyyaṁ. [32]</span><br />
</p>
<p id="ps1p1c35p1">
<span class="m-text m-primary">Cakkhāyatanaṁ abhiññeyyaṁ;</span><br />
</p>
<p id="ps1p1c35p2">
<span class="m-text m-primary">rūpāyatanaṁ abhiññeyyaṁ.</span><br />
</p>
<p id="ps1p1c35p3">
<span class="m-text m-primary">Sotāyatanaṁ abhiññeyyaṁ;</span><br />
</p>
<p id="ps1p1c35p4">
<span class="m-text m-primary">saddāyatanaṁ abhiññeyyaṁ.</span><br />
</p>
<p id="ps1p1c35p5">
<span class="m-text m-primary">Ghānāyatanaṁ abhiññeyyaṁ;</span><br />
</p>
<p id="ps1p1c35p6">
<span class="m-text m-primary">gandhāyatanaṁ abhiññeyyaṁ.</span><br />
</p>
<p id="ps1p1c35p7">
<span class="m-text m-primary">Jivhāyatanaṁ abhiññeyyaṁ;</span><br />
</p>
<p id="ps1p1c35p8">
<span class="m-text m-primary">rasāyatanaṁ abhiññeyyaṁ.</span><br />
</p>
<p id="ps1p1c35p9">
<span class="m-text m-primary">Kāyāyatanaṁ abhiññeyyaṁ;</span><br />
</p>
<p id="ps1p1c35p10">
<span class="m-text m-primary">phoṭṭhabbāyatanaṁ abhiññeyyaṁ.</span><br />
</p>
<p id="ps1p1c35p11">
<span class="m-text m-primary">Manāyatanaṁ abhiññeyyaṁ;</span><br />
</p>
<p id="ps1p1c35p12">
<span class="m-text m-primary">dhammāyatanaṁ abhiññeyyaṁ. [12]</span><br />
</p>
<p id="ps1p1c36p1">
<span class="m-text m-primary">Cakkhudhātu abhiññeyyā;</span><br />
</p>
<p id="ps1p1c36p2">
<span class="m-text m-primary">rūpadhātu abhiññeyyā;</span><br />
</p>
<p id="ps1p1c36p3">
<span class="m-text m-primary">cakkhuviññāṇadhātu abhiññeyyā.</span><br />
</p>
<p id="ps1p1c36p4">
<span class="m-text m-primary">Sotadhātu abhiññeyyā;</span><br />
</p>
<p id="ps1p1c36p5">
<span class="m-text m-primary">saddadhātu abhiññeyyā;</span><br />
</p>
<p id="ps1p1c36p6">
<span class="m-text m-primary">sotaviññāṇadhātu abhiññeyyā.</span><br />
</p>
<p id="ps1p1c36p7">
<span class="m-text m-primary">Ghānadhātu abhiññeyyā;</span><br />
</p>
<p id="ps1p1c36p8">
<span class="m-text m-primary">gandhadhātu abhiññeyyā;</span><br />
</p>
<p id="ps1p1c36p9">
<span class="m-text m-primary">ghānaviññāṇadhātu abhiññeyyā.</span><br />
</p>
<p id="ps1p1c36p10">
<span class="m-text m-primary">Jivhādhātu abhiññeyyā;</span><br />
</p>
<p id="ps1p1c36p11">
<span class="m-text m-primary">rasadhātu abhiññeyyā;</span><br />
</p>
<p id="ps1p1c36p12">
<span class="m-text m-primary">jivhāviññāṇadhātu abhiññeyyā.</span><br />
</p>
<p id="ps1p1c36p13">
<span class="m-text m-primary">Kāyadhātu abhiññeyyā;</span><br />
</p>
<p id="ps1p1c36p14">
<span class="m-text m-primary">phoṭṭhabbadhātu abhiññeyyā;</span><br />
</p>
<p id="ps1p1c36p15">
<span class="m-text m-primary">kāyaviññāṇadhātu abhiññeyyā.</span><br />
</p>
<p id="ps1p1c36p16">
<span class="m-text m-primary">Manodhātu abhiññeyyā;</span><br />
</p>
<p id="ps1p1c36p17">
<span class="m-text m-primary">dhammadhātu abhiññeyyā;</span><br />
</p>
<p id="ps1p1c36p18">
<span class="m-text m-primary">manoviññāṇadhātu abhiññeyyā. [18]</span><br />
</p>
<p id="ps1p1c37p1">
<span class="m-text m-primary">Cakkhundriyaṁ abhiññeyyaṁ;</span><br />
</p>
<p id="ps1p1c37p2">
<span class="m-text m-primary">sotindriyaṁ abhiññeyyaṁ;</span><br />
</p>
<p id="ps1p1c37p3">
<span class="m-text m-primary">ghānindriyaṁ abhiññeyyaṁ;</span><br />
</p>
<p id="ps1p1c37p4">
<span class="m-text m-primary">jivhindriyaṁ abhiññeyyaṁ;</span><br />
</p>
<p id="ps1p1c37p5">
<span class="m-text m-primary">kāyindriyaṁ abhiññeyyaṁ;</span><br />
</p>
<p id="ps1p1c37p6">
<span class="m-text m-primary">manindriyaṁ abhiññeyyaṁ;</span><br />
</p>
<p id="ps1p1c37p7">
<span class="m-text m-primary">jīvitindriyaṁ abhiññeyyaṁ;</span><br />
</p>
<p id="ps1p1c37p8">
<span class="m-text m-primary">itthindriyaṁ abhiññeyyaṁ;</span><br />
</p>
<p id="ps1p1c37p9">
<span class="m-text m-primary">purisindriyaṁ abhiññeyyaṁ;</span><br />
</p>
<p id="ps1p1c37p10">
<span class="m-text m-primary">sukhindriyaṁ abhiññeyyaṁ;</span><br />
</p>
<p id="ps1p1c37p11">
<span class="m-text m-primary">dukkhindriyaṁ abhiññeyyaṁ;</span><br />
</p>
<p id="ps1p1c37p12">
<span class="m-text m-primary">somanassindriyaṁ abhiññeyyaṁ;</span><br />
</p>
<p id="ps1p1c37p13">
<span class="m-text m-primary">domanassindriyaṁ abhiññeyyaṁ;</span><br />
</p>
<p id="ps1p1c37p14">
<span class="m-text m-primary">upekkhindriyaṁ abhiññeyyaṁ;</span><br />
</p>
<p id="ps1p1c37p15">
<span class="m-text m-primary">saddhindriyaṁ abhiññeyyaṁ;</span><br />
</p>
<p id="ps1p1c37p16">
<span class="m-text m-primary">vīriyindriyaṁ abhiññeyyaṁ;</span><br />
</p>
<p id="ps1p1c37p17">
<span class="m-text m-primary">satindriyaṁ abhiññeyyaṁ;</span><br />
</p>
<p id="ps1p1c37p18">
<span class="m-text m-primary">samādhindriyaṁ abhiññeyyaṁ;</span><br />
</p>
<p id="ps1p1c37p19">
<span class="m-text m-primary">paññindriyaṁ abhiññeyyaṁ;</span><br />
</p>
<p id="ps1p1c37p20">
<span class="m-text m-primary">anaññātaññassāmītindriyaṁ abhiññeyyaṁ;</span><br />
</p>
<p id="ps1p1c37p21">
<span class="m-text m-primary">aññindriyaṁ abhiññeyyaṁ;</span><br />
</p>
<p id="ps1p1c37p22">
<span class="m-text m-primary">aññātāvindriyaṁ abhiññeyyaṁ. [22]</span><br />
</p>
<p id="ps1p1c38p1">
<span class="m-text m-primary">Kāmadhātu abhiññeyyā;</span><br />
</p>
<p id="ps1p1c38p2">
<span class="m-text m-primary">rūpadhātu abhiññeyyā;</span><br />
</p>
<p id="ps1p1c38p3">
<span class="m-text m-primary">arūpadhātu abhiññeyyā.</span><br />
</p>
<p id="ps1p1c38p4">
<span class="m-text m-primary">Kāmabhavo abhiññeyyo;</span><br />
</p>
<p id="ps1p1c38p5">
<span class="m-text m-primary">rūpabhavo abhiññeyyo;</span><br />
</p>
<p id="ps1p1c38p6">
<span class="m-text m-primary">arūpabhavo abhiññeyyo.</span><br />
</p>
<p id="ps1p1c38p7">
<span class="m-text m-primary">Saññābhavo abhiññeyyo;</span><br />
</p>
<p id="ps1p1c38p8">
<span class="m-text m-primary">asaññābhavo abhiññeyyo;</span><br />
</p>
<p id="ps1p1c38p9">
<span class="m-text m-primary">nevasaññānāsaññābhavo abhiññeyyo.</span><br />
</p>
<p id="ps1p1c38p10">
<span class="m-text m-primary">Ekavokārabhavo abhiññeyyo;</span><br />
</p>
<p id="ps1p1c38p11">
<span class="m-text m-primary">catuvokārabhavo abhiññeyyo;</span><br />
</p>
<p id="ps1p1c38p12">
<span class="m-text m-primary">pañcavokārabhavo abhiññeyyo. [12]</span><br />
</p>
<p id="ps1p1c39p1">
<span class="m-text m-primary">Paṭhamaṁ jhānaṁ abhiññeyyaṁ;</span><br />
</p>
<p id="ps1p1c39p2">
<span class="m-text m-primary">dutiyaṁ jhānaṁ abhiññeyyaṁ;</span><br />
</p>
<p id="ps1p1c39p3">
<span class="m-text m-primary">tatiyaṁ jhānaṁ abhiññeyyaṁ;</span><br />
</p>
<p id="ps1p1c39p4">
<span class="m-text m-primary">catutthaṁ jhānaṁ abhiññeyyaṁ.</span><br />
</p>
<p id="ps1p1c39p5">
<span class="m-text m-primary">Mettācetovimutti abhiññeyyā;</span><br />
</p>
<p id="ps1p1c39p6">
<span class="m-text m-primary">karuṇācetovimutti abhiññeyyā;</span><br />
</p>
<p id="ps1p1c39p7">
<span class="m-text m-primary">muditācetovimutti abhiññeyyā;</span><br />
</p>
<p id="ps1p1c39p8">
<span class="m-text m-primary">upekkhācetovimutti abhiññeyyā.</span><br />
</p>
<p id="ps1p1c39p9">
<span class="m-text m-primary">Ākāsānañcāyatanasamāpatti abhiññeyyā;</span><br />
</p>
<p id="ps1p1c39p10">
<span class="m-text m-primary">viññāṇañcāyatanasamāpatti abhiññeyyā;</span><br />
</p>
<p id="ps1p1c39p11">
<span class="m-text m-primary">ākiñcaññāyatanasamāpatti abhiññeyyā;</span><br />
</p>
<p id="ps1p1c39p12">
<span class="m-text m-primary">nevasaññānāsaññāyatanasamāpatti abhiññeyyā. [12]</span><br />
</p>
<p id="ps1p1c40p1">
<span class="m-text m-primary">Avijjā abhiññeyyā;</span><br />
</p>
<p id="ps1p1c40p2">
<span class="m-text m-primary">saṅkhārā abhiññeyyā;</span><br />
</p>
<p id="ps1p1c40p3">
<span class="m-text m-primary">viññāṇaṁ abhiññeyyaṁ;</span><br />
</p>
<p id="ps1p1c40p4">
<span class="m-text m-primary">nāmarūpaṁ abhiññeyyaṁ;</span><br />
</p>
<p id="ps1p1c40p5">
<span class="m-text m-primary">saḷāyatanaṁ abhiññeyyaṁ;</span><br />
</p>
<p id="ps1p1c40p6">
<span class="m-text m-primary">phasso abhiññeyyo;</span><br />
</p>
<p id="ps1p1c40p7">
<span class="m-text m-primary">vedanā abhiññeyyā;</span><br />
</p>
<p id="ps1p1c40p8">
<span class="m-text m-primary">taṇhā abhiññeyyā;</span><br />
</p>
<p id="ps1p1c40p9">
<span class="m-text m-primary">upādānaṁ abhiññeyyaṁ;</span><br />
</p>
<p id="ps1p1c40p10">
<span class="m-text m-primary">bhavo abhiññeyyo;</span><br />
</p>
<p id="ps1p1c40p11">
<span class="m-text m-primary">jāti abhiññeyyā;</span><br />
</p>
<p id="ps1p1c40p12">
<span class="m-text m-primary">jarāmaraṇaṁ abhiññeyyaṁ. [12]</span><br />
</p>
<p id="ps1p1c41p1">
<span class="m-text m-primary">Dukkhaṁ abhiññeyyaṁ;</span><br />
</p>
<p id="ps1p1c41p2">
<span class="m-text m-primary">dukkhasamudayo abhiññeyyo;</span><br />
</p>
<p id="ps1p1c41p3">
<span class="m-text m-primary">dukkhanirodho abhiññeyyo;</span><br />
</p>
<p id="ps1p1c41p4">
<span class="m-text m-primary">dukkhanirodhagāminī paṭipadā abhiññeyyā.</span><br />
</p>
<p id="ps1p1c41p5">
<span class="m-text m-primary">Rūpaṁ abhiññeyyaṁ;</span><br />
</p>
<p id="ps1p1c41p6">
<span class="m-text m-primary">rūpasamudayo abhiññeyyo;</span><br />
</p>
<p id="ps1p1c41p7">
<span class="m-text m-primary">rūpanirodho abhiññeyyo;</span><br />
</p>
<p id="ps1p1c41p8">
<span class="m-text m-primary">rūpanirodhagāminī paṭipadā abhiññeyyā.</span><br />
</p>
<p id="ps1p1c41p9">
<span class="m-text m-primary">Vedanā abhiññeyyā …pe…</span><br />
</p>
<p id="ps1p1c41p10">
<span class="m-text m-primary">saññā abhiññeyyā …pe…</span><br />
</p>
<p id="ps1p1c41p11">
<span class="m-text m-primary">saṅkhārā abhiññeyyā …pe…</span><br />
</p>
<p id="ps1p1c41p12">
<span class="m-text m-primary">viññāṇaṁ abhiññeyyaṁ.</span><br />
</p>
<p id="ps1p1c41p13">
<span class="m-text m-primary">Cakkhu abhiññeyyaṁ …pe…</span><br />
</p>
<p id="ps1p1c41p14">
<span class="m-text m-primary">jarāmaraṇaṁ abhiññeyyaṁ;</span><br />
</p>
<p id="ps1p1c41p15">
<span class="m-text m-primary">jarāmaraṇasamudayo abhiññeyyo;</span><br />
</p>
<p id="ps1p1c41p16">
<span class="m-text m-primary">jarāmaraṇanirodho abhiññeyyo;</span><br />
</p>
<p id="ps1p1c41p17">
<span class="m-text m-primary">jarāmaraṇanirodhagāminī paṭipadā abhiññeyyā. [808]</span><br />
</p>
<p id="ps1p1c42p1">
<span class="m-text m-primary">Dukkhassa pariññaṭṭho abhiññeyyo;</span><br />
</p>
<p id="ps1p1c42p2">
<span class="m-text m-primary">dukkhasamudayassa pahānaṭṭho abhiññeyyo;</span><br />
</p>
<p id="ps1p1c42p3">
<span class="m-text m-primary">dukkhanirodhassa sacchikiriyaṭṭho abhiññeyyo;</span><br />
</p>
<p id="ps1p1c42p4">
<span class="m-text m-primary">dukkhanirodhagāminiyā paṭipadāya bhāvanaṭṭho abhiññeyyo.</span><br />
</p>
<p id="ps1p1c42p5">
<span class="m-text m-primary">Rūpassa pariññaṭṭho abhiññeyyo;</span><br />
</p>
<p id="ps1p1c42p6">
<span class="m-text m-primary">rūpasamudayassa pahānaṭṭho abhiññeyyo;</span><br />
</p>
<p id="ps1p1c42p7">
<span class="m-text m-primary">rūpanirodhassa sacchikiriyaṭṭho abhiññeyyo;</span><br />
</p>
<p id="ps1p1c42p8">
<span class="m-text m-primary">rūpanirodhagāminiyā paṭipadāya bhāvanaṭṭho abhiññeyyo.</span><br />
</p>
<p id="ps1p1c42p9">
<span class="m-text m-primary">Vedanāya …pe…</span><br />
</p>
<p id="ps1p1c42p10">
<span class="m-text m-primary">saññāya …</span><br />
</p>
<p id="ps1p1c42p11">
<span class="m-text m-primary">saṅkhārānaṁ …</span><br />
</p>
<p id="ps1p1c42p12">
<span class="m-text m-primary">viññāṇassa …</span><br />
</p>
<p id="ps1p1c42p13">
<span class="m-text m-primary">cakkhussa …pe…</span><br />
</p>
<p id="ps1p1c42p14">
<span class="m-text m-primary">jarāmaraṇassa pariññaṭṭho abhiññeyyo;</span><br />
</p>
<p id="ps1p1c42p15">
<span class="m-text m-primary">jarāmaraṇasamudayassa pahānaṭṭho abhiññeyyo;</span><br />
</p>
<p id="ps1p1c42p16">
<span class="m-text m-primary">jarāmaraṇanirodhassa sacchikiriyaṭṭho abhiññeyyo;</span><br />
</p>
<p id="ps1p1c42p17">
<span class="m-text m-primary">jarāmaraṇanirodhagāminiyā paṭipadāya bhāvanaṭṭho abhiññeyyo. [808]</span><br />
</p>
<p id="ps1p1c43p1">
<span class="m-text m-primary">Dukkhassa pariññāpaṭivedhaṭṭho abhiññeyyo;</span><br />
</p>
<p id="ps1p1c43p2">
<span class="m-text m-primary">dukkhasamudayassa pahānapaṭivedhaṭṭho abhiññeyyo;</span><br />
</p>
<p id="ps1p1c43p3">
<span class="m-text m-primary">dukkhanirodhassa sacchikiriyāpaṭivedhaṭṭho abhiññeyyo;</span><br />
</p>
<p id="ps1p1c43p4">
<span class="m-text m-primary">dukkhanirodhagāminiyā paṭipadāya bhāvanāpaṭivedhaṭṭho abhiññeyyo.</span><br />
</p>
<p id="ps1p1c43p5">
<span class="m-text m-primary">Rūpassa pariññāpaṭivedhaṭṭho abhiññeyyo;</span><br />
</p>
<p id="ps1p1c43p6">
<span class="m-text m-primary">rūpasamudayassa pahānapaṭivedhaṭṭho abhiññeyyo;</span><br />
</p>
<p id="ps1p1c43p7">
<span class="m-text m-primary">rūpanirodhassa sacchikiriyāpaṭivedhaṭṭho abhiññeyyo;</span><br />
</p>
<p id="ps1p1c43p8">
<span class="m-text m-primary">rūpanirodhagāminiyā paṭipadāya bhāvanāpaṭivedhaṭṭho abhiññeyyo.</span><br />
</p>
<p id="ps1p1c43p9">
<span class="m-text m-primary">Vedanāya …pe…</span><br />
</p>
<p id="ps1p1c43p10">
<span class="m-text m-primary">saññāya …</span><br />
</p>
<p id="ps1p1c43p11">
<span class="m-text m-primary">saṅkhārānaṁ …</span><br />
</p>
<p id="ps1p1c43p12">
<span class="m-text m-primary">viññāṇassa …</span><br />
</p>
<p id="ps1p1c43p13">
<span class="m-text m-primary">cakkhussa …pe…</span><br />
</p>
<p id="ps1p1c43p14">
<span class="m-text m-primary">jarāmaraṇassa pariññāpaṭivedhaṭṭho abhiññeyyo;</span><br />
</p>
<p id="ps1p1c43p15">
<span class="m-text m-primary">jarāmaraṇasamudayassa pahānapaṭivedhaṭṭho abhiññeyyo;</span><br />
</p>
<p id="ps1p1c43p16">
<span class="m-text m-primary">jarāmaraṇanirodhassa sacchikiriyāpaṭivedhaṭṭho abhiññeyyo;</span><br />
</p>
<p id="ps1p1c43p17">
<span class="m-text m-primary">jarāmaraṇanirodhagāminiyā paṭipadāya bhāvanāpaṭivedhaṭṭho abhiññeyyo. [808]</span><br />
</p>
<p id="ps1p1c44p1">
<span class="m-text m-primary">Dukkhaṁ abhiññeyyaṁ;</span><br />
</p>
<p id="ps1p1c44p2">
<span class="m-text m-primary">dukkhasamudayo abhiññeyyo;</span><br />
</p>
<p id="ps1p1c44p3">
<span class="m-text m-primary">dukkhanirodho abhiññeyyo;</span><br />
</p>
<p id="ps1p1c44p4">
<span class="m-text m-primary">dukkhassa samudayanirodho abhiññeyyo;</span><br />
</p>
<p id="ps1p1c44p5">
<span class="m-text m-primary">dukkhassa chandarāganirodho abhiññeyyo;</span><br />
</p>
<p id="ps1p1c44p6">
<span class="m-text m-primary">dukkhassa assādo abhiññeyyo;</span><br />
</p>
<p id="ps1p1c44p7">
<span class="m-text m-primary">dukkhassa ādīnavo abhiññeyyo;</span><br />
</p>
<p id="ps1p1c44p8">
<span class="m-text m-primary">dukkhassa nissaraṇaṁ abhiññeyyaṁ.</span><br />
</p>
<p id="ps1p1c44p9">
<span class="m-text m-primary">Rūpaṁ abhiññeyyaṁ;</span><br />
</p>
<p id="ps1p1c44p10">
<span class="m-text m-primary">rūpasamudayo abhiññeyyo;</span><br />
</p>
<p id="ps1p1c44p11">
<span class="m-text m-primary">rūpanirodho abhiññeyyo;</span><br />
</p>
<p id="ps1p1c44p12">
<span class="m-text m-primary">rūpassa samudayanirodho abhiññeyyo;</span><br />
</p>
<p id="ps1p1c44p13">
<span class="m-text m-primary">rūpassa chandarāganirodho abhiññeyyo;</span><br />
</p>
<p id="ps1p1c44p14">
<span class="m-text m-primary">rūpassa assādo abhiññeyyo;</span><br />
</p>
<p id="ps1p1c44p15">
<span class="m-text m-primary">rūpassa ādīnavo abhiññeyyo;</span><br />
</p>
<p id="ps1p1c44p16">
<span class="m-text m-primary">rūpassa nissaraṇaṁ abhiññeyyaṁ.</span><br />
</p>
<p id="ps1p1c44p17">
<span class="m-text m-primary">Vedanā abhiññeyyā …pe…</span><br />
</p>
<p id="ps1p1c44p18">
<span class="m-text m-primary">saññā abhiññeyyā …</span><br />
</p>
<p id="ps1p1c44p19">
<span class="m-text m-primary">saṅkhārā abhiññeyyā …</span><br />
</p>
<p id="ps1p1c44p20">
<span class="m-text m-primary">viññāṇaṁ abhiññeyyaṁ …</span><br />
</p>
<p id="ps1p1c44p21">
<span class="m-text m-primary">cakkhu abhiññeyyaṁ …pe…</span><br />
</p>
<p id="ps1p1c44p22">
<span class="m-text m-primary">jarāmaraṇaṁ abhiññeyyaṁ;</span><br />
</p>
<p id="ps1p1c44p23">
<span class="m-text m-primary">jarāmaraṇasamudayo abhiññeyyo;</span><br />
</p>
<p id="ps1p1c44p24">
<span class="m-text m-primary">jarāmaraṇanirodho abhiññeyyo;</span><br />
</p>
<p id="ps1p1c44p25">
<span class="m-text m-primary">jarāmaraṇassa samudayanirodho abhiññeyyo;</span><br />
</p>
<p id="ps1p1c44p26">
<span class="m-text m-primary">jarāmaraṇassa chandarāganirodho abhiññeyyo;</span><br />
</p>
<p id="ps1p1c44p27">
<span class="m-text m-primary">jarāmaraṇassa assādo abhiññeyyo;</span><br />
</p>
<p id="ps1p1c44p28">
<span class="m-text m-primary">jarāmaraṇassa ādīnavo abhiññeyyo;</span><br />
</p>
<p id="ps1p1c44p29">
<span class="m-text m-primary">jarāmaraṇassa nissaraṇaṁ abhiññeyyaṁ. [1616]</span><br />
</p>
<p id="ps1p1c45p1">
<span class="m-text m-primary">Dukkhaṁ abhiññeyyaṁ;</span><br />
</p>
<p id="ps1p1c45p2">
<span class="m-text m-primary">dukkhasamudayo abhiññeyyo;</span><br />
</p>
<p id="ps1p1c45p3">
<span class="m-text m-primary">dukkhanirodho abhiññeyyo;</span><br />
</p>
<p id="ps1p1c45p4">
<span class="m-text m-primary">dukkhanirodhagāminī paṭipadā abhiññeyyā;</span><br />
</p>
<p id="ps1p1c45p5">
<span class="m-text m-primary">dukkhassa assādo abhiññeyyo;</span><br />
</p>
<p id="ps1p1c45p6">
<span class="m-text m-primary">dukkhassa ādīnavo abhiññeyyo;</span><br />
</p>
<p id="ps1p1c45p7">
<span class="m-text m-primary">dukkhassa nissaraṇaṁ abhiññeyyaṁ.</span><br />
</p>
<p id="ps1p1c45p8">
<span class="m-text m-primary">Rūpaṁ abhiññeyyaṁ;</span><br />
</p>
<p id="ps1p1c45p9">
<span class="m-text m-primary">rūpasamudayo abhiññeyyo;</span><br />
</p>
<p id="ps1p1c45p10">
<span class="m-text m-primary">rūpanirodho abhiññeyyo;</span><br />
</p>
<p id="ps1p1c45p11">
<span class="m-text m-primary">rūpanirodhagāminī paṭipadā abhiññeyyā;</span><br />
</p>
<p id="ps1p1c45p12">
<span class="m-text m-primary">rūpassa assādo abhiññeyyo;</span><br />
</p>
<p id="ps1p1c45p13">
<span class="m-text m-primary">rūpassa ādīnavo abhiññeyyo;</span><br />
</p>
<p id="ps1p1c45p14">
<span class="m-text m-primary">rūpassa nissaraṇaṁ abhiññeyyaṁ.</span><br />
</p>
<p id="ps1p1c45p15">
<span class="m-text m-primary">Vedanā abhiññeyyā …pe…</span><br />
</p>
<p id="ps1p1c45p16">
<span class="m-text m-primary">saññā abhiññeyyā …</span><br />
</p>
<p id="ps1p1c45p17">
<span class="m-text m-primary">saṅkhārā abhiññeyyā …</span><br />
</p>
<p id="ps1p1c45p18">
<span class="m-text m-primary">viññāṇaṁ abhiññeyyaṁ …</span><br />
</p>
<p id="ps1p1c45p19">
<span class="m-text m-primary">cakkhu abhiññeyyaṁ …pe…</span><br />
</p>
<p id="ps1p1c45p20">
<span class="m-text m-primary">jarāmaraṇaṁ abhiññeyyaṁ;</span><br />
</p>
<p id="ps1p1c45p21">
<span class="m-text m-primary">jarāmaraṇasamudayo abhiññeyyo;</span><br />
</p>
<p id="ps1p1c45p22">
<span class="m-text m-primary">jarāmaraṇanirodho abhiññeyyo;</span><br />
</p>
<p id="ps1p1c45p23">
<span class="m-text m-primary">jarāmaraṇanirodhagāminī paṭipadā abhiññeyyā;</span><br />
</p>
<p id="ps1p1c45p24">
<span class="m-text m-primary">jarāmaraṇassa assādo abhiññeyyo;</span><br />
</p>
<p id="ps1p1c45p25">
<span class="m-text m-primary">jarāmaraṇassa ādīnavo abhiññeyyo;</span><br />
</p>
<p id="ps1p1c45p26">
<span class="m-text m-primary">jarāmaraṇassa nissaraṇaṁ abhiññeyyaṁ. [1414]</span><br />
</p>
<p id="ps1p1c46p1">
<span class="m-text m-primary">Aniccānupassanā abhiññeyyā;</span><br />
</p>
<p id="ps1p1c46p2">
<span class="m-text m-primary">dukkhānupassanā abhiññeyyā;</span><br />
</p>
<p id="ps1p1c46p3">
<span class="m-text m-primary">anattānupassanā abhiññeyyā;</span><br />
</p>
<p id="ps1p1c46p4">
<span class="m-text m-primary">nibbidānupassanā abhiññeyyā;</span><br />
</p>
<p id="ps1p1c46p5">
<span class="m-text m-primary">virāgānupassanā abhiññeyyā;</span><br />
</p>
<p id="ps1p1c46p6">
<span class="m-text m-primary">nirodhānupassanā abhiññeyyā;</span><br />
</p>
<p id="ps1p1c46p7">
<span class="m-text m-primary">paṭinissaggānupassanā abhiññeyyā.</span><br />
</p>
<p id="ps1p1c46p8">
<span class="m-text m-primary">Rūpe aniccānupassanā abhiññeyyā;</span><br />
</p>
<p id="ps1p1c46p9">
<span class="m-text m-primary">rūpe dukkhānupassanā abhiññeyyā;</span><br />
</p>
<p id="ps1p1c46p10">
<span class="m-text m-primary">rūpe anattānupassanā abhiññeyyā;</span><br />
</p>
<p id="ps1p1c46p11">
<span class="m-text m-primary">rūpe nibbidānupassanā abhiññeyyā;</span><br />
</p>
<p id="ps1p1c46p12">
<span class="m-text m-primary">rūpe virāgānupassanā abhiññeyyā;</span><br />
</p>
<p id="ps1p1c46p13">
<span class="m-text m-primary">rūpe nirodhānupassanā abhiññeyyā;</span><br />
</p>
<p id="ps1p1c46p14">
<span class="m-text m-primary">rūpe paṭinissaggānupassanā abhiññeyyā.</span><br />
</p>
<p id="ps1p1c46p15">
<span class="m-text m-primary">Vedanāya …pe…</span><br />
</p>
<p id="ps1p1c46p16">
<span class="m-text m-primary">saññāya …</span><br />
</p>
<p id="ps1p1c46p17">
<span class="m-text m-primary">saṅkhāresu …</span><br />
</p>
<p id="ps1p1c46p18">
<span class="m-text m-primary">viññāṇe …</span><br />
</p>
<p id="ps1p1c46p19">
<span class="m-text m-primary">cakkhusmiṁ …pe…</span><br />
</p>
<p id="ps1p1c46p20">
<span class="m-text m-primary">jarāmaraṇe aniccānupassanā abhiññeyyā;</span><br />
</p>
<p id="ps1p1c46p21">
<span class="m-text m-primary">jarāmaraṇe dukkhānupassanā abhiññeyyā;</span><br />
</p>
<p id="ps1p1c46p22">
<span class="m-text m-primary">jarāmaraṇe anattānupassanā abhiññeyyā;</span><br />
</p>
<p id="ps1p1c46p23">
<span class="m-text m-primary">jarāmaraṇe nibbidānupassanā abhiññeyyā;</span><br />
</p>
<p id="ps1p1c46p24">
<span class="m-text m-primary">jarāmaraṇe virāgānupassanā abhiññeyyā;</span><br />
</p>
<p id="ps1p1c46p25">
<span class="m-text m-primary">jarāmaraṇe nirodhānupassanā abhiññeyyā;</span><br />
</p>
<p id="ps1p1c46p26">
<span class="m-text m-primary">jarāmaraṇe paṭinissaggānupassanā abhiññeyyā. [1414]</span><br />
</p>
<p id="ps1p1c47p1">
<span class="m-text m-primary">Uppādo abhiññeyyo;</span><br />
</p>
<p id="ps1p1c47p2">
<span class="m-text m-primary">pavattaṁ abhiññeyyaṁ;</span><br />
</p>
<p id="ps1p1c47p3">
<span class="m-text m-primary">nimittaṁ abhiññeyyaṁ;</span><br />
</p>
<p id="ps1p1c47p4">
<span class="m-text m-primary">āyūhanā abhiññeyyā;</span><br />
</p>
<p id="ps1p1c47p5">
<span class="m-text m-primary">paṭisandhi abhiññeyyā;</span><br />
</p>
<p id="ps1p1c47p6">
<span class="m-text m-primary">gati abhiññeyyā;</span><br />
</p>
<p id="ps1p1c47p7">
<span class="m-text m-primary">nibbatti abhiññeyyā;</span><br />
</p>
<p id="ps1p1c47p8">
<span class="m-text m-primary">upapatti abhiññeyyā;</span><br />
</p>
<p id="ps1p1c47p9">
<span class="m-text m-primary">jāti abhiññeyyā;</span><br />
</p>
<p id="ps1p1c47p10">
<span class="m-text m-primary">jarā abhiññeyyā;</span><br />
</p>
<p id="ps1p1c47p11">
<span class="m-text m-primary">byādhi abhiññeyyo, maraṇaṁ abhiññeyyaṁ;</span><br />
</p>
<p id="ps1p1c47p12">
<span class="m-text m-primary">soko abhiññeyyo;</span><br />
</p>
<p id="ps1p1c47p13">
<span class="m-text m-primary">paridevo abhiññeyyo;</span><br />
</p>
<p id="ps1p1c47p14">
<span class="m-text m-primary">upāyāso abhiññeyyo. [15]</span><br />
</p>
<p id="ps1p1c48p1">
<span class="m-text m-primary">Anuppādo abhiññeyyo;</span><br />
</p>
<p id="ps1p1c48p2">
<span class="m-text m-primary">appavattaṁ abhiññeyyaṁ;</span><br />
</p>
<p id="ps1p1c48p3">
<span class="m-text m-primary">animittaṁ abhiññeyyaṁ;</span><br />
</p>
<p id="ps1p1c48p4">
<span class="m-text m-primary">anāyūhanā abhiññeyyā;</span><br />
</p>
<p id="ps1p1c48p5">
<span class="m-text m-primary">appaṭisandhi abhiññeyyā;</span><br />
</p>
<p id="ps1p1c48p6">
<span class="m-text m-primary">agati abhiññeyyā;</span><br />
</p>
<p id="ps1p1c48p7">
<span class="m-text m-primary">anibbatti abhiññeyyā;</span><br />
</p>
<p id="ps1p1c48p8">
<span class="m-text m-primary">anupapatti abhiññeyyā;</span><br />
</p>
<p id="ps1p1c48p9">
<span class="m-text m-primary">ajāti abhiññeyyā;</span><br />
</p>
<p id="ps1p1c48p10">
<span class="m-text m-primary">ajarā abhiññeyyā;</span><br />
</p>
<p id="ps1p1c48p11">
<span class="m-text m-primary">abyādhi abhiññeyyo;</span><br />
</p>
<p id="ps1p1c48p12">
<span class="m-text m-primary">amataṁ abhiññeyyaṁ;</span><br />
</p>
<p id="ps1p1c48p13">
<span class="m-text m-primary">asoko abhiññeyyo;</span><br />
</p>
<p id="ps1p1c48p14">
<span class="m-text m-primary">aparidevo abhiññeyyo;</span><br />
</p>
<p id="ps1p1c48p15">
<span class="m-text m-primary">anupāyāso abhiññeyyo. [15]</span><br />
</p>
<p id="ps1p1c49p1">
<span class="m-text m-primary">Uppādo abhiññeyyo;</span><br />
</p>
<p id="ps1p1c49p2">
<span class="m-text m-primary">anuppādo abhiññeyyo;</span><br />
</p>
<p id="ps1p1c49p3">
<span class="m-text m-primary">pavattaṁ abhiññeyyaṁ;</span><br />
</p>
<p id="ps1p1c49p4">
<span class="m-text m-primary">appavattaṁ abhiññeyyaṁ.</span><br />
</p>
<p id="ps1p1c49p5">
<span class="m-text m-primary">Nimittaṁ abhiññeyyaṁ;</span><br />
</p>
<p id="ps1p1c49p6">
<span class="m-text m-primary">animittaṁ abhiññeyyaṁ.</span><br />
</p>
<p id="ps1p1c49p7">
<span class="m-text m-primary">Āyūhanā abhiññeyyā;</span><br />
</p>
<p id="ps1p1c49p8">
<span class="m-text m-primary">anāyūhanā abhiññeyyā.</span><br />
</p>
<p id="ps1p1c49p9">
<span class="m-text m-primary">Paṭisandhi abhiññeyyā;</span><br />
</p>
<p id="ps1p1c49p10">
<span class="m-text m-primary">appaṭisandhi abhiññeyyā.</span><br />
</p>
<p id="ps1p1c49p11">
<span class="m-text m-primary">Gati abhiññeyyā;</span><br />
</p>
<p id="ps1p1c49p12">
<span class="m-text m-primary">agati abhiññeyyā.</span><br />
</p>
<p id="ps1p1c49p13">
<span class="m-text m-primary">Nibbatti abhiññeyyā;</span><br />
</p>
<p id="ps1p1c49p14">
<span class="m-text m-primary">anibbatti abhiññeyyā.</span><br />
</p>
<p id="ps1p1c49p15">
<span class="m-text m-primary">Upapatti abhiññeyyā;</span><br />
</p>
<p id="ps1p1c49p16">
<span class="m-text m-primary">anupapatti abhiññeyyā.</span><br />
</p>
<p id="ps1p1c49p17">
<span class="m-text m-primary">Jāti abhiññeyyā;</span><br />
</p>
<p id="ps1p1c49p18">
<span class="m-text m-primary">ajāti abhiññeyyā.</span><br />
</p>
<p id="ps1p1c49p19">
<span class="m-text m-primary">Jarā abhiññeyyā;</span><br />
</p>
<p id="ps1p1c49p20">
<span class="m-text m-primary">ajarā abhiññeyyā.</span><br />
</p>
<p id="ps1p1c49p21">
<span class="m-text m-primary">Byādhi abhiññeyyo;</span><br />
</p>
<p id="ps1p1c49p22">
<span class="m-text m-primary">abyādhi abhiññeyyo.</span><br />
</p>
<p id="ps1p1c49p23">
<span class="m-text m-primary">Maraṇaṁ abhiññeyyaṁ;</span><br />
</p>
<p id="ps1p1c49p24">
<span class="m-text m-primary">amataṁ abhiññeyyaṁ.</span><br />
</p>
<p id="ps1p1c49p25">
<span class="m-text m-primary">Soko abhiññeyyo;</span><br />
</p>
<p id="ps1p1c49p26">
<span class="m-text m-primary">asoko abhiññeyyo.</span><br />
</p>
<p id="ps1p1c49p27">
<span class="m-text m-primary">Paridevo abhiññeyyo;</span><br />
</p>
<p id="ps1p1c49p28">
<span class="m-text m-primary">aparidevo abhiññeyyo.</span><br />
</p>
<p id="ps1p1c49p29">
<span class="m-text m-primary">Upāyāso abhiññeyyo;</span><br />
</p>
<p id="ps1p1c49p30">
<span class="m-text m-primary">anupāyāso abhiññeyyo. [30]</span><br />
</p>
<p id="ps1p1c50p1">
<span class="m-text m-primary">Uppādo dukkhanti abhiññeyyaṁ.</span><br />
</p>
<p id="ps1p1c50p2">
<span class="m-text m-primary">Pavattaṁ dukkhanti abhiññeyyaṁ.</span><br />
</p>
<p id="ps1p1c50p3">
<span class="m-text m-primary">Nimittaṁ dukkhanti abhiññeyyaṁ.</span><br />
</p>
<p id="ps1p1c50p4">
<span class="m-text m-primary">Āyūhanā dukkhanti abhiññeyyaṁ.</span><br />
</p>
<p id="ps1p1c50p5">
<span class="m-text m-primary">Paṭisandhi dukkhanti abhiññeyyaṁ.</span><br />
</p>
<p id="ps1p1c50p6">
<span class="m-text m-primary">Gati dukkhanti abhiññeyyaṁ.</span><br />
</p>
<p id="ps1p1c50p7">
<span class="m-text m-primary">Nibbatti dukkhanti abhiññeyyaṁ.</span><br />
</p>
<p id="ps1p1c50p8">
<span class="m-text m-primary">Upapatti dukkhanti abhiññeyyaṁ.</span><br />
</p>
<p id="ps1p1c50p9">
<span class="m-text m-primary">Jāti dukkhanti abhiññeyyaṁ.</span><br />
</p>
<p id="ps1p1c50p10">
<span class="m-text m-primary">Jarā dukkhanti abhiññeyyaṁ.</span><br />
</p>
<p id="ps1p1c50p11">
<span class="m-text m-primary">Byādhi dukkhanti abhiññeyyaṁ.</span><br />
</p>
<p id="ps1p1c50p12">
<span class="m-text m-primary">Maraṇaṁ dukkhanti abhiññeyyaṁ.</span><br />
</p>
<p id="ps1p1c50p13">
<span class="m-text m-primary">Soko dukkhanti abhiññeyyaṁ.</span><br />
</p>
<p id="ps1p1c50p14">
<span class="m-text m-primary">Paridevo dukkhanti abhiññeyyaṁ.</span><br />
</p>
<p id="ps1p1c50p15">
<span class="m-text m-primary">Upāyāso dukkhanti abhiññeyyaṁ. [15]</span><br />
</p>
<p id="ps1p1c51p1">
<span class="m-text m-primary">Anuppādo sukhanti abhiññeyyaṁ.</span><br />
</p>
<p id="ps1p1c51p2">
<span class="m-text m-primary">Appavattaṁ sukhanti abhiññeyyaṁ.</span><br />
</p>
<p id="ps1p1c51p3">
<span class="m-text m-primary">Animittaṁ sukhanti abhiññeyyaṁ.</span><br />
</p>
<p id="ps1p1c51p4">
<span class="m-text m-primary">Anāyūhanā sukhanti abhiññeyyaṁ.</span><br />
</p>
<p id="ps1p1c51p5">
<span class="m-text m-primary">Appaṭisandhi sukhanti abhiññeyyaṁ.</span><br />
</p>
<p id="ps1p1c51p6">
<span class="m-text m-primary">Agati sukhanti abhiññeyyaṁ.</span><br />
</p>
<p id="ps1p1c51p7">
<span class="m-text m-primary">Anibbatti sukhanti abhiññeyyaṁ.</span><br />
</p>
<p id="ps1p1c51p8">
<span class="m-text m-primary">Anupapatti sukhanti abhiññeyyaṁ.</span><br />
</p>
<p id="ps1p1c51p9">
<span class="m-text m-primary">Ajāti sukhanti abhiññeyyaṁ.</span><br />
</p>
<p id="ps1p1c51p10">
<span class="m-text m-primary">Ajarā sukhanti abhiññeyyaṁ.</span><br />
</p>
<p id="ps1p1c51p11">
<span class="m-text m-primary">Abyādhi sukhanti abhiññeyyaṁ.</span><br />
</p>
<p id="ps1p1c51p12">
<span class="m-text m-primary">Amataṁ sukhanti abhiññeyyaṁ.</span><br />
</p>
<p id="ps1p1c51p13">
<span class="m-text m-primary">Asoko sukhanti abhiññeyyaṁ.</span><br />
</p>
<p id="ps1p1c51p14">
<span class="m-text m-primary">Aparidevo sukhanti abhiññeyyaṁ.</span><br />
</p>
<p id="ps1p1c51p15">
<span class="m-text m-primary">Anupāyāso sukhanti abhiññeyyaṁ. [15]</span><br />
</p>
<p id="ps1p1c52p1">
<span class="m-text m-primary">Uppādo dukkhaṁ, anuppādo sukhanti abhiññeyyaṁ.</span><br />
</p>
<p id="ps1p1c52p2">
<span class="m-text m-primary">Pavattaṁ dukkhaṁ, appavattaṁ sukhanti abhiññeyyaṁ.</span><br />
</p>
<p id="ps1p1c52p3">
<span class="m-text m-primary">Nimittaṁ dukkhaṁ, animittaṁ sukhanti abhiññeyyaṁ.</span><br />
</p>
<p id="ps1p1c52p4">
<span class="m-text m-primary">Āyūhanā dukkhaṁ, anāyūhanā sukhanti abhiññeyyaṁ.</span><br />
</p>
<p id="ps1p1c52p5">
<span class="m-text m-primary">Paṭisandhi dukkhaṁ, appaṭisandhi sukhanti abhiññeyyaṁ.</span><br />
</p>
<p id="ps1p1c52p6">
<span class="m-text m-primary">Gati dukkhaṁ, agati sukhanti abhiññeyyaṁ.</span><br />
</p>
<p id="ps1p1c52p7">
<span class="m-text m-primary">Nibbatti dukkhaṁ, anibbatti sukhanti abhiññeyyaṁ.</span><br />
</p>
<p id="ps1p1c52p8">
<span class="m-text m-primary">Upapatti dukkhaṁ, anupapatti sukhanti abhiññeyyaṁ.</span><br />
</p>
<p id="ps1p1c52p9">
<span class="m-text m-primary">Jāti dukkhaṁ, ajāti sukhanti abhiññeyyaṁ.</span><br />
</p>
<p id="ps1p1c52p10">
<span class="m-text m-primary">Jarā dukkhaṁ, ajarā sukhanti abhiññeyyaṁ.</span><br />
</p>
<p id="ps1p1c52p11">
<span class="m-text m-primary">Byādhi dukkhaṁ, abyādhi sukhanti abhiññeyyaṁ.</span><br />
</p>
<p id="ps1p1c52p12">
<span class="m-text m-primary">Maraṇaṁ dukkhaṁ, amataṁ sukhanti abhiññeyyaṁ.</span><br />
</p>
<p id="ps1p1c52p13">
<span class="m-text m-primary">Soko dukkhaṁ, asoko sukhanti abhiññeyyaṁ.</span><br />
</p>
<p id="ps1p1c52p14">
<span class="m-text m-primary">Paridevo dukkhaṁ, aparidevo sukhanti abhiññeyyaṁ.</span><br />
</p>
<p id="ps1p1c52p15">
<span class="m-text m-primary">Upāyāso dukkhaṁ, anupāyāso sukhanti abhiññeyyaṁ. [30]</span><br />
</p>
<p id="ps1p1c53p1">
<span class="m-text m-primary">Uppādo bhayanti abhiññeyyaṁ.</span><br />
</p>
<p id="ps1p1c53p2">
<span class="m-text m-primary">Pavattaṁ bhayanti abhiññeyyaṁ.</span><br />
</p>
<p id="ps1p1c53p3">
<span class="m-text m-primary">Nimittaṁ bhayanti abhiññeyyaṁ.</span><br />
</p>
<p id="ps1p1c53p4">
<span class="m-text m-primary">Āyūhanā bhayanti abhiññeyyaṁ.</span><br />
</p>
<p id="ps1p1c53p5">
<span class="m-text m-primary">Paṭisandhi bhayanti abhiññeyyaṁ.</span><br />
</p>
<p id="ps1p1c53p6">
<span class="m-text m-primary">Gati bhayanti abhiññeyyaṁ.</span><br />
</p>
<p id="ps1p1c53p7">
<span class="m-text m-primary">Nibbatti bhayanti abhiññeyyaṁ.</span><br />
</p>
<p id="ps1p1c53p8">
<span class="m-text m-primary">Upapatti bhayanti abhiññeyyaṁ.</span><br />
</p>
<p id="ps1p1c53p9">
<span class="m-text m-primary">Jāti bhayanti abhiññeyyaṁ.</span><br />
</p>
<p id="ps1p1c53p10">
<span class="m-text m-primary">Jarā bhayanti abhiññeyyaṁ.</span><br />
</p>
<p id="ps1p1c53p11">
<span class="m-text m-primary">Byādhi bhayanti abhiññeyyaṁ.</span><br />
</p>
<p id="ps1p1c53p12">
<span class="m-text m-primary">Maraṇaṁ bhayanti abhiññeyyaṁ.</span><br />
</p>
<p id="ps1p1c53p13">
<span class="m-text m-primary">Soko bhayanti abhiññeyyaṁ.</span><br />
</p>
<p id="ps1p1c53p14">
<span class="m-text m-primary">Paridevo bhayanti abhiññeyyaṁ.</span><br />
</p>
<p id="ps1p1c53p15">
<span class="m-text m-primary">Upāyāso bhayanti abhiññeyyaṁ. [15]</span><br />
</p>
<p id="ps1p1c54p1">
<span class="m-text m-primary">Anuppādo khemanti abhiññeyyaṁ.</span><br />
</p>
<p id="ps1p1c54p2">
<span class="m-text m-primary">Appavattaṁ khemanti abhiññeyyaṁ.</span><br />
</p>
<p id="ps1p1c54p3">
<span class="m-text m-primary">Animittaṁ khemanti abhiññeyyaṁ.</span><br />
</p>
<p id="ps1p1c54p4">
<span class="m-text m-primary">Anāyūhanā khemanti abhiññeyyaṁ.</span><br />
</p>
<p id="ps1p1c54p5">
<span class="m-text m-primary">Appaṭisandhi khemanti abhiññeyyaṁ.</span><br />
</p>
<p id="ps1p1c54p6">
<span class="m-text m-primary">Agati khemanti abhiññeyyaṁ.</span><br />
</p>
<p id="ps1p1c54p7">
<span class="m-text m-primary">Anibbatti khemanti abhiññeyyaṁ.</span><br />
</p>
<p id="ps1p1c54p8">
<span class="m-text m-primary">Anupapatti khemanti abhiññeyyaṁ.</span><br />
</p>
<p id="ps1p1c54p9">
<span class="m-text m-primary">Ajāti khemanti abhiññeyyaṁ.</span><br />
</p>
<p id="ps1p1c54p10">
<span class="m-text m-primary">Ajarā khemanti abhiññeyyaṁ.</span><br />
</p>
<p id="ps1p1c54p11">
<span class="m-text m-primary">Abyādhi khemanti abhiññeyyaṁ.</span><br />
</p>
<p id="ps1p1c54p12">
<span class="m-text m-primary">Amataṁ khemanti abhiññeyyaṁ.</span><br />
</p>
<p id="ps1p1c54p13">
<span class="m-text m-primary">Asoko khemanti abhiññeyyaṁ.</span><br />
</p>
<p id="ps1p1c54p14">
<span class="m-text m-primary">Aparidevo khemanti abhiññeyyaṁ.</span><br />
</p>
<p id="ps1p1c54p15">
<span class="m-text m-primary">Anupāyāso khemanti abhiññeyyaṁ. [15]</span><br />
</p>
<p id="ps1p1c55p1">
<span class="m-text m-primary">Uppādo bhayaṁ, anuppādo khemanti abhiññeyyaṁ.</span><br />
</p>
<p id="ps1p1c55p2">
<span class="m-text m-primary">Pavattaṁ bhayaṁ, appavattaṁ khemanti abhiññeyyaṁ.</span><br />
</p>
<p id="ps1p1c55p3">
<span class="m-text m-primary">Nimittaṁ bhayaṁ, animittaṁ khemanti abhiññeyyaṁ.</span><br />
</p>
<p id="ps1p1c55p4">
<span class="m-text m-primary">Āyūhanā bhayaṁ, anāyūhanā khemanti abhiññeyyaṁ.</span><br />
</p>
<p id="ps1p1c55p5">
<span class="m-text m-primary">Paṭisandhi bhayaṁ, appaṭisandhi khemanti abhiññeyyaṁ.</span><br />
</p>
<p id="ps1p1c55p6">
<span class="m-text m-primary">Gati bhayaṁ, agati khemanti abhiññeyyaṁ.</span><br />
</p>
<p id="ps1p1c55p7">
<span class="m-text m-primary">Nibbatti bhayaṁ, anibbatti khemanti abhiññeyyaṁ.</span><br />
</p>
<p id="ps1p1c55p8">
<span class="m-text m-primary">Upapatti bhayaṁ, anupapatti khemanti abhiññeyyaṁ.</span><br />
</p>
<p id="ps1p1c55p9">
<span class="m-text m-primary">Jāti bhayaṁ, ajāti khemanti abhiññeyyaṁ.</span><br />
</p>
<p id="ps1p1c55p10">
<span class="m-text m-primary">Jarā bhayaṁ, ajarā khemanti abhiññeyyaṁ.</span><br />
</p>
<p id="ps1p1c55p11">
<span class="m-text m-primary">Byādhi bhayaṁ, abyādhi khemanti abhiññeyyaṁ.</span><br />
</p>
<p id="ps1p1c55p12">
<span class="m-text m-primary">Maraṇaṁ bhayaṁ, amataṁ khemanti abhiññeyyaṁ.</span><br />
</p>
<p id="ps1p1c55p13">
<span class="m-text m-primary">Soko bhayaṁ, asoko khemanti abhiññeyyaṁ.</span><br />
</p>
<p id="ps1p1c55p14">
<span class="m-text m-primary">Paridevo bhayaṁ, aparidevo khemanti abhiññeyyaṁ.</span><br />
</p>
<p id="ps1p1c55p15">
<span class="m-text m-primary">Upāyāso bhayaṁ, anupāyāso khemanti abhiññeyyaṁ. [30]</span><br />
</p>
<p id="ps1p1c56p1">
<span class="m-text m-primary">Uppādo sāmisanti abhiññeyyaṁ.</span><br />
</p>
<p id="ps1p1c56p2">
<span class="m-text m-primary">Pavattaṁ sāmisanti abhiññeyyaṁ.</span><br />
</p>
<p id="ps1p1c56p3">
<span class="m-text m-primary">Nimittaṁ sāmisanti abhiññeyyaṁ.</span><br />
</p>
<p id="ps1p1c56p4">
<span class="m-text m-primary">Āyūhanā sāmisanti abhiññeyyaṁ.</span><br />
</p>
<p id="ps1p1c56p5">
<span class="m-text m-primary">Paṭisandhi sāmisanti abhiññeyyaṁ.</span><br />
</p>
<p id="ps1p1c56p6">
<span class="m-text m-primary">Gati sāmisanti abhiññeyyaṁ.</span><br />
</p>
<p id="ps1p1c56p7">
<span class="m-text m-primary">Nibbatti sāmisanti abhiññeyyaṁ.</span><br />
</p>
<p id="ps1p1c56p8">
<span class="m-text m-primary">Upapatti sāmisanti abhiññeyyaṁ.</span><br />
</p>
<p id="ps1p1c56p9">
<span class="m-text m-primary">Jāti sāmisanti abhiññeyyaṁ.</span><br />
</p>
<p id="ps1p1c56p10">
<span class="m-text m-primary">Jarā sāmisanti abhiññeyyaṁ.</span><br />
</p>
<p id="ps1p1c56p11">
<span class="m-text m-primary">Byādhi sāmisanti abhiññeyyaṁ.</span><br />
</p>
<p id="ps1p1c56p12">
<span class="m-text m-primary">Maraṇaṁ sāmisanti abhiññeyyaṁ.</span><br />
</p>
<p id="ps1p1c56p13">
<span class="m-text m-primary">Soko sāmisanti abhiññeyyaṁ.</span><br />
</p>
<p id="ps1p1c56p14">
<span class="m-text m-primary">Paridevo sāmisanti abhiññeyyaṁ.</span><br />
</p>
<p id="ps1p1c56p15">
<span class="m-text m-primary">Upāyāso sāmisanti abhiññeyyaṁ. [15]</span><br />
</p>
<p id="ps1p1c57p1">
<span class="m-text m-primary">Anuppādo nirāmisanti abhiññeyyaṁ.</span><br />
</p>
<p id="ps1p1c57p2">
<span class="m-text m-primary">Appavattaṁ nirāmisanti abhiññeyyaṁ.</span><br />
</p>
<p id="ps1p1c57p3">
<span class="m-text m-primary">Animittaṁ nirāmisanti abhiññeyyaṁ.</span><br />
</p>
<p id="ps1p1c57p4">
<span class="m-text m-primary">Anāyūhanā nirāmisanti abhiññeyyaṁ.</span><br />
</p>
<p id="ps1p1c57p5">
<span class="m-text m-primary">Appaṭisandhi nirāmisanti abhiññeyyaṁ.</span><br />
</p>
<p id="ps1p1c57p6">
<span class="m-text m-primary">Agati nirāmisanti abhiññeyyaṁ.</span><br />
</p>
<p id="ps1p1c57p7">
<span class="m-text m-primary">Anibbatti nirāmisanti abhiññeyyaṁ.</span><br />
</p>
<p id="ps1p1c57p8">
<span class="m-text m-primary">Anupapatti nirāmisanti abhiññeyyaṁ.</span><br />
</p>
<p id="ps1p1c57p9">
<span class="m-text m-primary">Ajāti nirāmisanti abhiññeyyaṁ.</span><br />
</p>
<p id="ps1p1c57p10">
<span class="m-text m-primary">Ajarā nirāmisanti abhiññeyyaṁ.</span><br />
</p>
<p id="ps1p1c57p11">
<span class="m-text m-primary">Abyādhi nirāmisanti abhiññeyyaṁ.</span><br />
</p>
<p id="ps1p1c57p12">
<span class="m-text m-primary">Amataṁ nirāmisanti abhiññeyyaṁ.</span><br />
</p>
<p id="ps1p1c57p13">
<span class="m-text m-primary">Asoko nirāmisanti abhiññeyyaṁ.</span><br />
</p>
<p id="ps1p1c57p14">
<span class="m-text m-primary">Aparidevo nirāmisanti abhiññeyyaṁ.</span><br />
</p>
<p id="ps1p1c57p15">
<span class="m-text m-primary">Anupāyāso nirāmisanti abhiññeyyaṁ. [15]</span><br />
</p>
<p id="ps1p1c58p1">
<span class="m-text m-primary">Uppādo sāmisaṁ, anuppādo nirāmisanti abhiññeyyaṁ.</span><br />
</p>
<p id="ps1p1c58p2">
<span class="m-text m-primary">Pavattaṁ sāmisaṁ, appavattaṁ nirāmisanti abhiññeyyaṁ.</span><br />
</p>
<p id="ps1p1c58p3">
<span class="m-text m-primary">Nimittaṁ sāmisaṁ, animittaṁ nirāmisanti abhiññeyyaṁ.</span><br />
</p>
<p id="ps1p1c58p4">
<span class="m-text m-primary">Āyūhanā sāmisaṁ, anāyūhanā nirāmisanti abhiññeyyaṁ.</span><br />
</p>
<p id="ps1p1c58p5">
<span class="m-text m-primary">Paṭisandhi sāmisaṁ, appaṭisandhi nirāmisanti abhiññeyyaṁ.</span><br />
</p>
<p id="ps1p1c58p6">
<span class="m-text m-primary">Gati sāmisaṁ, agati nirāmisanti abhiññeyyaṁ.</span><br />
</p>
<p id="ps1p1c58p7">
<span class="m-text m-primary">Nibbatti sāmisaṁ, anibbatti nirāmisanti abhiññeyyaṁ.</span><br />
</p>
<p id="ps1p1c58p8">
<span class="m-text m-primary">Upapatti sāmisaṁ, anupapatti nirāmisanti abhiññeyyaṁ.</span><br />
</p>
<p id="ps1p1c58p9">
<span class="m-text m-primary">Jāti sāmisaṁ, ajāti nirāmisanti abhiññeyyaṁ.</span><br />
</p>
<p id="ps1p1c58p10">
<span class="m-text m-primary">Jarā sāmisaṁ, ajarā nirāmisanti abhiññeyyaṁ.</span><br />
</p>
<p id="ps1p1c58p11">
<span class="m-text m-primary">Byādhi sāmisaṁ, abyādhi nirāmisanti abhiññeyyaṁ.</span><br />
</p>
<p id="ps1p1c58p12">
<span class="m-text m-primary">Maraṇaṁ sāmisaṁ, amataṁ nirāmisanti abhiññeyyaṁ.</span><br />
</p>
<p id="ps1p1c58p13">
<span class="m-text m-primary">Soko sāmisaṁ, asoko nirāmisanti abhiññeyyaṁ.</span><br />
</p>
<p id="ps1p1c58p14">
<span class="m-text m-primary">Paridevo sāmisaṁ, aparidevo nirāmisanti abhiññeyyaṁ.</span><br />
</p>
<p id="ps1p1c58p15">
<span class="m-text m-primary">Upāyāso sāmisaṁ, anupāyāso nirāmisanti abhiññeyyaṁ. [30]</span><br />
</p>
<p id="ps1p1c59p1">
<span class="m-text m-primary">Uppādo saṅkhārāti abhiññeyyaṁ.</span><br />
</p>
<p id="ps1p1c59p2">
<span class="m-text m-primary">Pavattaṁ saṅkhārāti abhiññeyyaṁ.</span><br />
</p>
<p id="ps1p1c59p3">
<span class="m-text m-primary">Nimittaṁ saṅkhārāti abhiññeyyaṁ.</span><br />
</p>
<p id="ps1p1c59p4">
<span class="m-text m-primary">Āyūhanā saṅkhārāti abhiññeyyaṁ.</span><br />
</p>
<p id="ps1p1c59p5">
<span class="m-text m-primary">Paṭisandhi saṅkhārāti abhiññeyyaṁ.</span><br />
</p>
<p id="ps1p1c59p6">
<span class="m-text m-primary">Gati saṅkhārāti abhiññeyyaṁ.</span><br />
</p>
<p id="ps1p1c59p7">
<span class="m-text m-primary">Nibbatti saṅkhārāti abhiññeyyaṁ.</span><br />
</p>
<p id="ps1p1c59p8">
<span class="m-text m-primary">Upapatti saṅkhārāti abhiññeyyaṁ.</span><br />
</p>
<p id="ps1p1c59p9">
<span class="m-text m-primary">Jāti saṅkhārāti abhiññeyyaṁ.</span><br />
</p>
<p id="ps1p1c59p10">
<span class="m-text m-primary">Jarā saṅkhārāti abhiññeyyaṁ.</span><br />
</p>
<p id="ps1p1c59p11">
<span class="m-text m-primary">Byādhi saṅkhārāti abhiññeyyaṁ.</span><br />
</p>
<p id="ps1p1c59p12">
<span class="m-text m-primary">Maraṇaṁ saṅkhārāti abhiññeyyaṁ.</span><br />
</p>
<p id="ps1p1c59p13">
<span class="m-text m-primary">Soko saṅkhārāti abhiññeyyaṁ.</span><br />
</p>
<p id="ps1p1c59p14">
<span class="m-text m-primary">Paridevo saṅkhārāti abhiññeyyaṁ.</span><br />
</p>
<p id="ps1p1c59p15">
<span class="m-text m-primary">Upāyāso saṅkhārāti abhiññeyyaṁ. [15]</span><br />
</p>
<p id="ps1p1c60p1">
<span class="m-text m-primary">Anuppādo nibbānanti abhiññeyyaṁ.</span><br />
</p>
<p id="ps1p1c60p2">
<span class="m-text m-primary">Appavattaṁ nibbānanti abhiññeyyaṁ.</span><br />
</p>
<p id="ps1p1c60p3">
<span class="m-text m-primary">Animittaṁ nibbānanti abhiññeyyaṁ.</span><br />
</p>
<p id="ps1p1c60p4">
<span class="m-text m-primary">Anāyūhanā nibbānanti abhiññeyyaṁ.</span><br />
</p>
<p id="ps1p1c60p5">
<span class="m-text m-primary">Appaṭisandhi nibbānanti abhiññeyyaṁ.</span><br />
</p>
<p id="ps1p1c60p6">
<span class="m-text m-primary">Agati nibbānanti abhiññeyyaṁ.</span><br />
</p>
<p id="ps1p1c60p7">
<span class="m-text m-primary">Anibbatti nibbānanti abhiññeyyaṁ.</span><br />
</p>
<p id="ps1p1c60p8">
<span class="m-text m-primary">Anupapatti nibbānanti abhiññeyyaṁ.</span><br />
</p>
<p id="ps1p1c60p9">
<span class="m-text m-primary">Ajāti nibbānanti abhiññeyyaṁ.</span><br />
</p>
<p id="ps1p1c60p10">
<span class="m-text m-primary">Ajaraṁ nibbānanti abhiññeyyaṁ.</span><br />
</p>
<p id="ps1p1c60p11">
<span class="m-text m-primary">Abyādhi nibbānanti abhiññeyyaṁ.</span><br />
</p>
<p id="ps1p1c60p12">
<span class="m-text m-primary">Amataṁ nibbānanti abhiññeyyaṁ.</span><br />
</p>
<p id="ps1p1c60p13">
<span class="m-text m-primary">Asoko nibbānanti abhiññeyyaṁ.</span><br />
</p>
<p id="ps1p1c60p14">
<span class="m-text m-primary">Aparidevo nibbānanti abhiññeyyaṁ.</span><br />
</p>
<p id="ps1p1c60p15">
<span class="m-text m-primary">Anupāyāso nibbānanti abhiññeyyaṁ. [15]</span><br />
</p>
<p id="ps1p1c61p1">
<span class="m-text m-primary">Uppādo saṅkhārā, anuppādo nibbānanti abhiññeyyaṁ.</span><br />
</p>
<p id="ps1p1c61p2">
<span class="m-text m-primary">Pavattaṁ saṅkhārā, appavattaṁ nibbānanti abhiññeyyaṁ.</span><br />
</p>
<p id="ps1p1c61p3">
<span class="m-text m-primary">Nimittaṁ saṅkhārā, animittaṁ nibbānanti abhiññeyyaṁ.</span><br />
</p>
<p id="ps1p1c61p4">
<span class="m-text m-primary">Āyūhanā saṅkhārā, anāyūhanā nibbānanti abhiññeyyaṁ.</span><br />
</p>
<p id="ps1p1c61p5">
<span class="m-text m-primary">Paṭisandhi saṅkhārā, appaṭisandhi nibbānanti abhiññeyyaṁ.</span><br />
</p>
<p id="ps1p1c61p6">
<span class="m-text m-primary">Gati saṅkhārā, agati nibbānanti abhiññeyyaṁ.</span><br />
</p>
<p id="ps1p1c61p7">
<span class="m-text m-primary">Nibbatti saṅkhārā, anibbatti nibbānanti abhiññeyyaṁ.</span><br />
</p>
<p id="ps1p1c61p8">
<span class="m-text m-primary">Upapatti saṅkhārā, anupapatti nibbānanti abhiññeyyaṁ.</span><br />
</p>
<p id="ps1p1c61p9">
<span class="m-text m-primary">Jāti saṅkhārā, ajāti nibbānanti abhiññeyyaṁ.</span><br />
</p>
<p id="ps1p1c61p10">
<span class="m-text m-primary">Jarā saṅkhārā, ajarā nibbānanti abhiññeyyaṁ.</span><br />
</p>
<p id="ps1p1c61p11">
<span class="m-text m-primary">Byādhi saṅkhārā, abyādhi nibbānanti abhiññeyyaṁ.</span><br />
</p>
<p id="ps1p1c61p12">
<span class="m-text m-primary">Maraṇaṁ saṅkhārā, amataṁ nibbānanti abhiññeyyaṁ.</span><br />
</p>
<p id="ps1p1c61p13">
<span class="m-text m-primary">Soko saṅkhārā, asoko nibbānanti abhiññeyyaṁ.</span><br />
</p>
<p id="ps1p1c61p14">
<span class="m-text m-primary">Paridevo saṅkhārā, aparidevo nibbānanti abhiññeyyaṁ.</span><br />
</p>
<p id="ps1p1c61p15">
<span class="m-text m-primary">Upāyāso saṅkhārā, anupāyāso nibbānanti abhiññeyyaṁ. [30]</span><br />
</p>
<p id="ps1p1c61p16">
<span class="m-text m-primary">Paṭhamabhāṇavāro.</span><br />
</p>
<p id="ps1p1c62p1">
<span class="m-text m-primary">Pariggahaṭṭho abhiññeyyo;</span><br />
</p>
<p id="ps1p1c62p2">
<span class="m-text m-primary">parivāraṭṭho abhiññeyyo;</span><br />
</p>
<p id="ps1p1c62p3">
<span class="m-text m-primary">paripūraṭṭho abhiññeyyo;</span><br />
</p>
<p id="ps1p1c62p4">
<span class="m-text m-primary">ekaggaṭṭho abhiññeyyo;</span><br />
</p>
<p id="ps1p1c62p5">
<span class="m-text m-primary">avikkhepaṭṭho abhiññeyyo;</span><br />
</p>
<p id="ps1p1c62p6">
<span class="m-text m-primary">paggahaṭṭho abhiññeyyo;</span><br />
</p>
<p id="ps1p1c62p7">
<span class="m-text m-primary">avisāraṭṭho abhiññeyyo;</span><br />
</p>
<p id="ps1p1c62p8">
<span class="m-text m-primary">anāvilaṭṭho abhiññeyyo;</span><br />
</p>
<p id="ps1p1c62p9">
<span class="m-text m-primary">aniñjanaṭṭho abhiññeyyo;</span><br />
</p>
<p id="ps1p1c62p10">
<span class="m-text m-primary">ekattupaṭṭhānavasena cittassa ṭhitaṭṭho abhiññeyyo;</span><br />
</p>
<p id="ps1p1c62p11">
<span class="m-text m-primary">ārammaṇaṭṭho abhiññeyyo;</span><br />
</p>
<p id="ps1p1c62p12">
<span class="m-text m-primary">gocaraṭṭho abhiññeyyo;</span><br />
</p>
<p id="ps1p1c62p13">
<span class="m-text m-primary">pahānaṭṭho abhiññeyyo;</span><br />
</p>
<p id="ps1p1c62p14">
<span class="m-text m-primary">pariccāgaṭṭho abhiññeyyo;</span><br />
</p>
<p id="ps1p1c62p15">
<span class="m-text m-primary">vuṭṭhānaṭṭho abhiññeyyo;</span><br />
</p>
<p id="ps1p1c62p16">
<span class="m-text m-primary">vivaṭṭanaṭṭho abhiññeyyo;</span><br />
</p>
<p id="ps1p1c62p17">
<span class="m-text m-primary">santaṭṭho abhiññeyyo;</span><br />
</p>
<p id="ps1p1c62p18">
<span class="m-text m-primary">paṇītaṭṭho abhiññeyyo;</span><br />
</p>
<p id="ps1p1c62p19">
<span class="m-text m-primary">vimuttaṭṭho abhiññeyyo;</span><br />
</p>
<p id="ps1p1c62p20">
<span class="m-text m-primary">anāsavaṭṭho abhiññeyyo;</span><br />
</p>
<p id="ps1p1c62p21">
<span class="m-text m-primary">taraṇaṭṭho abhiññeyyo;</span><br />
</p>
<p id="ps1p1c62p22">
<span class="m-text m-primary">animittaṭṭho abhiññeyyo;</span><br />
</p>
<p id="ps1p1c62p23">
<span class="m-text m-primary">appaṇihitaṭṭho abhiññeyyo;</span><br />
</p>
<p id="ps1p1c62p24">
<span class="m-text m-primary">suññataṭṭho abhiññeyyo;</span><br />
</p>
<p id="ps1p1c62p25">
<span class="m-text m-primary">ekarasaṭṭho abhiññeyyo;</span><br />
</p>
<p id="ps1p1c62p26">
<span class="m-text m-primary">anativattanaṭṭho abhiññeyyo;</span><br />
</p>
<p id="ps1p1c62p27">
<span class="m-text m-primary">yuganaddhaṭṭho abhiññeyyo;</span><br />
</p>
<p id="ps1p1c62p28">
<span class="m-text m-primary">niyyānaṭṭho abhiññeyyo;</span><br />
</p>
<p id="ps1p1c62p29">
<span class="m-text m-primary">hetuṭṭho abhiññeyyo;</span><br />
</p>
<p id="ps1p1c62p30">
<span class="m-text m-primary">dassanaṭṭho abhiññeyyo;</span><br />
</p>
<p id="ps1p1c62p31">
<span class="m-text m-primary">ādhipateyyaṭṭho abhiññeyyo. [31]</span><br />
</p>
<p id="ps1p1c63p1">
<span class="m-text m-primary">Samathassa avikkhepaṭṭho abhiññeyyo;</span><br />
</p>
<p id="ps1p1c63p2">
<span class="m-text m-primary">vipassanāya anupassanaṭṭho abhiññeyyo;</span><br />
</p>
<p id="ps1p1c63p3">
<span class="m-text m-primary">samathavipassanānaṁ ekarasaṭṭho abhiññeyyo;</span><br />
</p>
<p id="ps1p1c63p4">
<span class="m-text m-primary">yuganaddhassa anativattanaṭṭho abhiññeyyo. [4]</span><br />
</p>
<p id="ps1p1c64p1">
<span class="m-text m-primary">Sikkhāya samādānaṭṭho abhiññeyyo;</span><br />
</p>
<p id="ps1p1c64p2">
<span class="m-text m-primary">ārammaṇassa gocaraṭṭho abhiññeyyo;</span><br />
</p>
<p id="ps1p1c64p3">
<span class="m-text m-primary">līnassa cittassa paggahaṭṭho abhiññeyyo;</span><br />
</p>
<p id="ps1p1c64p4">
<span class="m-text m-primary">uddhatassa cittassa niggahaṭṭho abhiññeyyo;</span><br />
</p>
<p id="ps1p1c64p5">
<span class="m-text m-primary">ubhovisuddhānaṁ ajjhupekkhanaṭṭho abhiññeyyo;</span><br />
</p>
<p id="ps1p1c64p6">
<span class="m-text m-primary">visesādhigamaṭṭho abhiññeyyo;</span><br />
</p>
<p id="ps1p1c64p7">
<span class="m-text m-primary">uttari paṭivedhaṭṭho abhiññeyyo;</span><br />
</p>
<p id="ps1p1c64p8">
<span class="m-text m-primary">saccābhisamayaṭṭho abhiññeyyo;</span><br />
</p>
<p id="ps1p1c64p9">
<span class="m-text m-primary">nirodhe patiṭṭhāpakaṭṭho abhiññeyyo. [9]</span><br />
</p>
<p id="ps1p1c65p1">
<span class="m-text m-primary">Saddhindriyassa adhimokkhaṭṭho abhiññeyyo;</span><br />
</p>
<p id="ps1p1c65p2">
<span class="m-text m-primary">vīriyindriyassa paggahaṭṭho abhiññeyyo;</span><br />
</p>
<p id="ps1p1c65p3">
<span class="m-text m-primary">satindriyassa upaṭṭhānaṭṭho abhiññeyyo;</span><br />
</p>
<p id="ps1p1c65p4">
<span class="m-text m-primary">samādhindriyassa avikkhepaṭṭho abhiññeyyo;</span><br />
</p>
<p id="ps1p1c65p5">
<span class="m-text m-primary">paññindriyassa dassanaṭṭho abhiññeyyo. [5]</span><br />
</p>
<p id="ps1p1c66p1">
<span class="m-text m-primary">Saddhābalassa assaddhiye akampiyaṭṭho abhiññeyyo;</span><br />
</p>
<p id="ps1p1c66p2">
<span class="m-text m-primary">vīriyabalassa kosajje akampiyaṭṭho abhiññeyyo;</span><br />
</p>
<p id="ps1p1c66p3">
<span class="m-text m-primary">satibalassa pamāde akampiyaṭṭho abhiññeyyo;</span><br />
</p>
<p id="ps1p1c66p4">
<span class="m-text m-primary">samādhibalassa uddhacce akampiyaṭṭho abhiññeyyo;</span><br />
</p>
<p id="ps1p1c66p5">
<span class="m-text m-primary">paññābalassa avijjāya akampiyaṭṭho abhiññeyyo. [5]</span><br />
</p>
<p id="ps1p1c67p1">
<span class="m-text m-primary">Satisambojjhaṅgassa upaṭṭhānaṭṭho abhiññeyyo;</span><br />
</p>
<p id="ps1p1c67p2">
<span class="m-text m-primary">dhammavicayasambojjhaṅgassa pavicayaṭṭho abhiññeyyo;</span><br />
</p>
<p id="ps1p1c67p3">
<span class="m-text m-primary">vīriyasambojjhaṅgassa paggahaṭṭho abhiññeyyo;</span><br />
</p>
<p id="ps1p1c67p4">
<span class="m-text m-primary">pītisambojjhaṅgassa pharaṇaṭṭho abhiññeyyo;</span><br />
</p>
<p id="ps1p1c67p5">
<span class="m-text m-primary">passaddhisambojjhaṅgassa upasamaṭṭho abhiññeyyo;</span><br />
</p>
<p id="ps1p1c67p6">
<span class="m-text m-primary">samādhisambojjhaṅgassa avikkhepaṭṭho abhiññeyyo;</span><br />
</p>
<p id="ps1p1c67p7">
<span class="m-text m-primary">upekkhāsambojjhaṅgassa paṭisaṅkhānaṭṭho abhiññeyyo. [7]</span><br />
</p>
<p id="ps1p1c68p1">
<span class="m-text m-primary">Sammādiṭṭhiyā dassanaṭṭho abhiññeyyo;</span><br />
</p>
<p id="ps1p1c68p2">
<span class="m-text m-primary">sammāsaṅkappassa abhiniropanaṭṭho abhiññeyyo;</span><br />
</p>
<p id="ps1p1c68p3">
<span class="m-text m-primary">sammāvācāya pariggahaṭṭho abhiññeyyo;</span><br />
</p>
<p id="ps1p1c68p4">
<span class="m-text m-primary">sammākammantassa samuṭṭhānaṭṭho abhiññeyyo;</span><br />
</p>
<p id="ps1p1c68p5">
<span class="m-text m-primary">sammāājīvassa vodānaṭṭho abhiññeyyo;</span><br />
</p>
<p id="ps1p1c68p6">
<span class="m-text m-primary">sammāvāyāmassa paggahaṭṭho abhiññeyyo;</span><br />
</p>
<p id="ps1p1c68p7">
<span class="m-text m-primary">sammāsatiyā upaṭṭhānaṭṭho abhiññeyyo;</span><br />
</p>
<p id="ps1p1c68p8">
<span class="m-text m-primary">sammāsamādhissa avikkhepaṭṭho abhiññeyyo. [8]</span><br />
</p>
<p id="ps1p1c69p1">
<span class="m-text m-primary">Indriyānaṁ ādhipateyyaṭṭho abhiññeyyo;</span><br />
</p>
<p id="ps1p1c69p2">
<span class="m-text m-primary">balānaṁ akampiyaṭṭho abhiññeyyo;</span><br />
</p>
<p id="ps1p1c69p3">
<span class="m-text m-primary">bojjhaṅgānaṁ niyyānaṭṭho abhiññeyyo;</span><br />
</p>
<p id="ps1p1c69p4">
<span class="m-text m-primary">maggassa hetuṭṭho abhiññeyyo;</span><br />
</p>
<p id="ps1p1c69p5">
<span class="m-text m-primary">satipaṭṭhānānaṁ upaṭṭhānaṭṭho abhiññeyyo;</span><br />
</p>
<p id="ps1p1c69p6">
<span class="m-text m-primary">sammappadhānānaṁ padahanaṭṭho abhiññeyyo;</span><br />
</p>
<p id="ps1p1c69p7">
<span class="m-text m-primary">iddhipādānaṁ ijjhanaṭṭho abhiññeyyo;</span><br />
</p>
<p id="ps1p1c69p8">
<span class="m-text m-primary">saccānaṁ tathaṭṭho abhiññeyyo;</span><br />
</p>
<p id="ps1p1c69p9">
<span class="m-text m-primary">payogānaṁ paṭippassaddhaṭṭho abhiññeyyo;</span><br />
</p>
<p id="ps1p1c69p10">
<span class="m-text m-primary">phalānaṁ sacchikiriyaṭṭho abhiññeyyo. [10]</span><br />
</p>
<p id="ps1p1c70p1">
<span class="m-text m-primary">Vitakkassa abhiniropanaṭṭho abhiññeyyo;</span><br />
</p>
<p id="ps1p1c70p2">
<span class="m-text m-primary">vicārassa upavicāraṭṭho abhiññeyyo;</span><br />
</p>
<p id="ps1p1c70p3">
<span class="m-text m-primary">pītiyā pharaṇaṭṭho abhiññeyyo;</span><br />
</p>
<p id="ps1p1c70p4">
<span class="m-text m-primary">sukhassa abhisandanaṭṭho abhiññeyyo.</span><br />
</p>
<p id="ps1p1c70p5">
<span class="m-text m-primary">Cittassa ekaggaṭṭho abhiññeyyo. [50]</span><br />
</p>
<p id="ps1p1c71p1">
<span class="m-text m-primary">Āvajjanaṭṭho abhiññeyyo;</span><br />
</p>
<p id="ps1p1c71p2">
<span class="m-text m-primary">vijānanaṭṭho abhiññeyyo;</span><br />
</p>
<p id="ps1p1c71p3">
<span class="m-text m-primary">pajānanaṭṭho abhiññeyyo;</span><br />
</p>
<p id="ps1p1c71p4">
<span class="m-text m-primary">sañjānanaṭṭho abhiññeyyo;</span><br />
</p>
<p id="ps1p1c71p5">
<span class="m-text m-primary">ekodaṭṭho abhiññeyyo.</span><br />
</p>
<p id="ps1p1c71p6">
<span class="m-text m-primary">Abhiññāya ñātaṭṭho abhiññeyyo;</span><br />
</p>
<p id="ps1p1c71p7">
<span class="m-text m-primary">pariññāya tīraṇaṭṭho abhiññeyyo;</span><br />
</p>
<p id="ps1p1c71p8">
<span class="m-text m-primary">pahānassa pariccāgaṭṭho abhiññeyyo;</span><br />
</p>
<p id="ps1p1c71p9">
<span class="m-text m-primary">bhāvanāya ekarasaṭṭho abhiññeyyo;</span><br />
</p>
<p id="ps1p1c71p10">
<span class="m-text m-primary">sacchikiriyāya phassanaṭṭho abhiññeyyo;</span><br />
</p>
<p id="ps1p1c71p11">
<span class="m-text m-primary">khandhānaṁ khandhaṭṭho abhiññeyyo;</span><br />
</p>
<p id="ps1p1c71p12">
<span class="m-text m-primary">dhātūnaṁ dhātuṭṭho abhiññeyyo;</span><br />
</p>
<p id="ps1p1c71p13">
<span class="m-text m-primary">āyatanānaṁ āyatanaṭṭho abhiññeyyo;</span><br />
</p>
<p id="ps1p1c71p14">
<span class="m-text m-primary">saṅkhatānaṁ saṅkhataṭṭho abhiññeyyo;</span><br />
</p>
<p id="ps1p1c71p15">
<span class="m-text m-primary">asaṅkhatassa asaṅkhataṭṭho abhiññeyyo. [15]</span><br />
</p>
<p id="ps1p1c72p1">
<span class="m-text m-primary">Cittaṭṭho abhiññeyyo;</span><br />
</p>
<p id="ps1p1c72p2">
<span class="m-text m-primary">cittānantariyaṭṭho abhiññeyyo;</span><br />
</p>
<p id="ps1p1c72p3">
<span class="m-text m-primary">cittassa vuṭṭhānaṭṭho abhiññeyyo;</span><br />
</p>
<p id="ps1p1c72p4">
<span class="m-text m-primary">cittassa vivaṭṭanaṭṭho abhiññeyyo;</span><br />
</p>
<p id="ps1p1c72p5">
<span class="m-text m-primary">cittassa hetuṭṭho abhiññeyyo;</span><br />
</p>
<p id="ps1p1c72p6">
<span class="m-text m-primary">cittassa paccayaṭṭho abhiññeyyo;</span><br />
</p>
<p id="ps1p1c72p7">
<span class="m-text m-primary">cittassa vatthuṭṭho abhiññeyyo;</span><br />
</p>
<p id="ps1p1c72p8">
<span class="m-text m-primary">cittassa bhūmaṭṭho abhiññeyyo;</span><br />
</p>
<p id="ps1p1c72p9">
<span class="m-text m-primary">cittassa ārammaṇaṭṭho abhiññeyyo;</span><br />
</p>
<p id="ps1p1c72p10">
<span class="m-text m-primary">cittassa gocaraṭṭho abhiññeyyo;</span><br />
</p>
<p id="ps1p1c72p11">
<span class="m-text m-primary">cittassa cariyaṭṭho abhiññeyyo;</span><br />
</p>
<p id="ps1p1c72p12">
<span class="m-text m-primary">cittassa gataṭṭho abhiññeyyo;</span><br />
</p>
<p id="ps1p1c72p13">
<span class="m-text m-primary">cittassa abhinīhāraṭṭho abhiññeyyo;</span><br />
</p>
<p id="ps1p1c72p14">
<span class="m-text m-primary">cittassa niyyānaṭṭho abhiññeyyo;</span><br />
</p>
<p id="ps1p1c72p15">
<span class="m-text m-primary">cittassa nissaraṇaṭṭho abhiññeyyo. [15]</span><br />
</p>
<p id="ps1p1c73p1">
<span class="m-text m-primary">Ekatte āvajjanaṭṭho abhiññeyyo;</span><br />
</p>
<p id="ps1p1c73p2">
<span class="m-text m-primary">ekatte vijānanaṭṭho abhiññeyyo;</span><br />
</p>
<p id="ps1p1c73p3">
<span class="m-text m-primary">ekatte pajānanaṭṭho abhiññeyyo;</span><br />
</p>
<p id="ps1p1c73p4">
<span class="m-text m-primary">ekatte sañjānanaṭṭho abhiññeyyo;</span><br />
</p>
<p id="ps1p1c73p5">
<span class="m-text m-primary">ekatte ekodaṭṭho abhiññeyyo;</span><br />
</p>
<p id="ps1p1c73p6">
<span class="m-text m-primary">(…) ekatte pakkhandanaṭṭho abhiññeyyo;</span><br />
</p>
<p id="ps1p1c73p7">
<span class="m-text m-primary">ekatte pasīdanaṭṭho abhiññeyyo;</span><br />
</p>
<p id="ps1p1c73p8">
<span class="m-text m-primary">ekatte santiṭṭhanaṭṭho abhiññeyyo;</span><br />
</p>
<p id="ps1p1c73p9">
<span class="m-text m-primary">ekatte vimuccanaṭṭho abhiññeyyo;</span><br />
</p>
<p id="ps1p1c73p10">
<span class="m-text m-primary">ekatte “etaṁ santan”ti passanaṭṭho abhiññeyyo;</span><br />
</p>
<p id="ps1p1c73p11">
<span class="m-text m-primary">ekatte yānīkataṭṭho abhiññeyyo;</span><br />
</p>
<p id="ps1p1c73p12">
<span class="m-text m-primary">ekatte vatthukataṭṭho abhiññeyyo;</span><br />
</p>
<p id="ps1p1c73p13">
<span class="m-text m-primary">ekatte anuṭṭhitaṭṭho abhiññeyyo;</span><br />
</p>
<p id="ps1p1c73p14">
<span class="m-text m-primary">ekatte paricitaṭṭho abhiññeyyo;</span><br />
</p>
<p id="ps1p1c73p15">
<span class="m-text m-primary">ekatte susamāraddhaṭṭho abhiññeyyo;</span><br />
</p>
<p id="ps1p1c73p16">
<span class="m-text m-primary">ekatte pariggahaṭṭho abhiññeyyo;</span><br />
</p>
<p id="ps1p1c73p17">
<span class="m-text m-primary">ekatte parivāraṭṭho abhiññeyyo;</span><br />
</p>
<p id="ps1p1c73p18">
<span class="m-text m-primary">ekatte paripūraṭṭho abhiññeyyo;</span><br />
</p>
<p id="ps1p1c73p19">
<span class="m-text m-primary">ekatte samodhānaṭṭho abhiññeyyo;</span><br />
</p>
<p id="ps1p1c73p20">
<span class="m-text m-primary">ekatte adhiṭṭhānaṭṭho abhiññeyyo;</span><br />
</p>
<p id="ps1p1c73p21">
<span class="m-text m-primary">ekatte āsevanaṭṭho abhiññeyyo;</span><br />
</p>
<p id="ps1p1c73p22">
<span class="m-text m-primary">ekatte bhāvanaṭṭho abhiññeyyo;</span><br />
</p>
<p id="ps1p1c73p23">
<span class="m-text m-primary">ekatte bahulīkammaṭṭho abhiññeyyo;</span><br />
</p>
<p id="ps1p1c73p24">
<span class="m-text m-primary">ekatte susamuggataṭṭho abhiññeyyo;</span><br />
</p>
<p id="ps1p1c73p25">
<span class="m-text m-primary">ekatte suvimuttaṭṭho abhiññeyyo;</span><br />
</p>
<p id="ps1p1c73p26">
<span class="m-text m-primary">ekatte bujjhanaṭṭho abhiññeyyo;</span><br />
</p>
<p id="ps1p1c73p27">
<span class="m-text m-primary">ekatte anubujjhanaṭṭho abhiññeyyo;</span><br />
</p>
<p id="ps1p1c73p28">
<span class="m-text m-primary">ekatte paṭibujjhanaṭṭho abhiññeyyo;</span><br />
</p>
<p id="ps1p1c73p29">
<span class="m-text m-primary">ekatte sambujjhanaṭṭho abhiññeyyo;</span><br />
</p>
<p id="ps1p1c73p30">
<span class="m-text m-primary">ekatte bodhanaṭṭho abhiññeyyo;</span><br />
</p>
<p id="ps1p1c73p31">
<span class="m-text m-primary">ekatte anubodhanaṭṭho abhiññeyyo;</span><br />
</p>
<p id="ps1p1c73p32">
<span class="m-text m-primary">ekatte paṭibodhanaṭṭho abhiññeyyo;</span><br />
</p>
<p id="ps1p1c73p33">
<span class="m-text m-primary">ekatte sambodhanaṭṭho abhiññeyyo;</span><br />
</p>
<p id="ps1p1c73p34">
<span class="m-text m-primary">ekatte bodhipakkhiyaṭṭho abhiññeyyo;</span><br />
</p>
<p id="ps1p1c73p35">
<span class="m-text m-primary">ekatte anubodhipakkhiyaṭṭho abhiññeyyo;</span><br />
</p>
<p id="ps1p1c73p36">
<span class="m-text m-primary">ekatte paṭibodhipakkhiyaṭṭho abhiññeyyo;</span><br />
</p>
<p id="ps1p1c73p37">
<span class="m-text m-primary">ekatte sambodhipakkhiyaṭṭho abhiññeyyo;</span><br />
</p>
<p id="ps1p1c73p38">
<span class="m-text m-primary">ekatte jotanaṭṭho abhiññeyyo;</span><br />
</p>
<p id="ps1p1c73p39">
<span class="m-text m-primary">ekatte ujjotanaṭṭho abhiññeyyo;</span><br />
</p>
<p id="ps1p1c73p40">
<span class="m-text m-primary">ekatte anujotanaṭṭho abhiññeyyo;</span><br />
</p>
<p id="ps1p1c73p41">
<span class="m-text m-primary">ekatte paṭijotanaṭṭho abhiññeyyo;</span><br />
</p>
<p id="ps1p1c73p42">
<span class="m-text m-primary">ekatte sañjotanaṭṭho abhiññeyyo. [42]</span><br />
</p>
<p id="ps1p1c74p1">
<span class="m-text m-primary">Patāpanaṭṭho abhiññeyyo;</span><br />
</p>
<p id="ps1p1c74p2">
<span class="m-text m-primary">virocanaṭṭho abhiññeyyo;</span><br />
</p>
<p id="ps1p1c74p3">
<span class="m-text m-primary">kilesānaṁ santāpanaṭṭho abhiññeyyo;</span><br />
</p>
<p id="ps1p1c74p4">
<span class="m-text m-primary">amalaṭṭho abhiññeyyo;</span><br />
</p>
<p id="ps1p1c74p5">
<span class="m-text m-primary">vimalaṭṭho abhiññeyyo;</span><br />
</p>
<p id="ps1p1c74p6">
<span class="m-text m-primary">nimmalaṭṭho abhiññeyyo;</span><br />
</p>
<p id="ps1p1c74p7">
<span class="m-text m-primary">samaṭṭho abhiññeyyo;</span><br />
</p>
<p id="ps1p1c74p8">
<span class="m-text m-primary">samayaṭṭho abhiññeyyo;</span><br />
</p>
<p id="ps1p1c74p9">
<span class="m-text m-primary">vivekaṭṭho abhiññeyyo;</span><br />
</p>
<p id="ps1p1c74p10">
<span class="m-text m-primary">vivekacariyaṭṭho abhiññeyyo;</span><br />
</p>
<p id="ps1p1c74p11">
<span class="m-text m-primary">virāgaṭṭho abhiññeyyo;</span><br />
</p>
<p id="ps1p1c74p12">
<span class="m-text m-primary">virāgacariyaṭṭho abhiññeyyo;</span><br />
</p>
<p id="ps1p1c74p13">
<span class="m-text m-primary">nirodhaṭṭho abhiññeyyo;</span><br />
</p>
<p id="ps1p1c74p14">
<span class="m-text m-primary">nirodhacariyaṭṭho abhiññeyyo;</span><br />
</p>
<p id="ps1p1c74p15">
<span class="m-text m-primary">vosaggaṭṭho abhiññeyyo;</span><br />
</p>
<p id="ps1p1c74p16">
<span class="m-text m-primary">vosaggacariyaṭṭho abhiññeyyo;</span><br />
</p>
<p id="ps1p1c74p17">
<span class="m-text m-primary">vimuttaṭṭho abhiññeyyo;</span><br />
</p>
<p id="ps1p1c74p18">
<span class="m-text m-primary">vimutticariyaṭṭho abhiññeyyo. [18]</span><br />
</p>
<p id="ps1p1c75p1">
<span class="m-text m-primary">Chandaṭṭho abhiññeyyo;</span><br />
</p>
<p id="ps1p1c75p2">
<span class="m-text m-primary">chandassa mūlaṭṭho abhiññeyyo;</span><br />
</p>
<p id="ps1p1c75p3">
<span class="m-text m-primary">chandassa pādaṭṭho abhiññeyyo;</span><br />
</p>
<p id="ps1p1c75p4">
<span class="m-text m-primary">chandassa padhānaṭṭho abhiññeyyo;</span><br />
</p>
<p id="ps1p1c75p5">
<span class="m-text m-primary">chandassa ijjhanaṭṭho abhiññeyyo;</span><br />
</p>
<p id="ps1p1c75p6">
<span class="m-text m-primary">chandassa adhimokkhaṭṭho abhiññeyyo;</span><br />
</p>
<p id="ps1p1c75p7">
<span class="m-text m-primary">chandassa paggahaṭṭho abhiññeyyo;</span><br />
</p>
<p id="ps1p1c75p8">
<span class="m-text m-primary">chandassa upaṭṭhānaṭṭho abhiññeyyo;</span><br />
</p>
<p id="ps1p1c75p9">
<span class="m-text m-primary">chandassa avikkhepaṭṭho abhiññeyyo;</span><br />
</p>
<p id="ps1p1c75p10">
<span class="m-text m-primary">chandassa dassanaṭṭho abhiññeyyo. [10]</span><br />
</p>
<p id="ps1p1c76p1">
<span class="m-text m-primary">Vīriyaṭṭho abhiññeyyo;</span><br />
</p>
<p id="ps1p1c76p2">
<span class="m-text m-primary">vīriyassa mūlaṭṭho abhiññeyyo;</span><br />
</p>
<p id="ps1p1c76p3">
<span class="m-text m-primary">vīriyassa pādaṭṭho abhiññeyyo;</span><br />
</p>
<p id="ps1p1c76p4">
<span class="m-text m-primary">vīriyassa padhānaṭṭho abhiññeyyo;</span><br />
</p>
<p id="ps1p1c76p5">
<span class="m-text m-primary">vīriyassa ijjhanaṭṭho abhiññeyyo;</span><br />
</p>
<p id="ps1p1c76p6">
<span class="m-text m-primary">vīriyassa adhimokkhaṭṭho abhiññeyyo;</span><br />
</p>
<p id="ps1p1c76p7">
<span class="m-text m-primary">vīriyassa paggahaṭṭho abhiññeyyo;</span><br />
</p>
<p id="ps1p1c76p8">
<span class="m-text m-primary">vīriyassa upaṭṭhānaṭṭho abhiññeyyo;</span><br />
</p>
<p id="ps1p1c76p9">
<span class="m-text m-primary">vīriyassa avikkhepaṭṭho abhiññeyyo;</span><br />
</p>
<p id="ps1p1c76p10">
<span class="m-text m-primary">vīriyassa dassanaṭṭho abhiññeyyo. [10]</span><br />
</p>
<p id="ps1p1c77p1">
<span class="m-text m-primary">Cittaṭṭho abhiññeyyo;</span><br />
</p>
<p id="ps1p1c77p2">
<span class="m-text m-primary">cittassa mūlaṭṭho abhiññeyyo;</span><br />
</p>
<p id="ps1p1c77p3">
<span class="m-text m-primary">cittassa pādaṭṭho abhiññeyyo;</span><br />
</p>
<p id="ps1p1c77p4">
<span class="m-text m-primary">cittassa padhānaṭṭho abhiññeyyo;</span><br />
</p>
<p id="ps1p1c77p5">
<span class="m-text m-primary">cittassa ijjhanaṭṭho abhiññeyyo;</span><br />
</p>
<p id="ps1p1c77p6">
<span class="m-text m-primary">cittassa adhimokkhaṭṭho abhiññeyyo;</span><br />
</p>
<p id="ps1p1c77p7">
<span class="m-text m-primary">cittassa paggahaṭṭho abhiññeyyo;</span><br />
</p>
<p id="ps1p1c77p8">
<span class="m-text m-primary">cittassa upaṭṭhānaṭṭho abhiññeyyo;</span><br />
</p>
<p id="ps1p1c77p9">
<span class="m-text m-primary">cittassa avikkhepaṭṭho abhiññeyyo;</span><br />
</p>
<p id="ps1p1c77p10">
<span class="m-text m-primary">cittassa dassanaṭṭho abhiññeyyo. [10]</span><br />
</p>
<p id="ps1p1c78p1">
<span class="m-text m-primary">Vīmaṁsaṭṭho abhiññeyyo;</span><br />
</p>
<p id="ps1p1c78p2">
<span class="m-text m-primary">vīmaṁsāya mūlaṭṭho abhiññeyyo;</span><br />
</p>
<p id="ps1p1c78p3">
<span class="m-text m-primary">vīmaṁsāya pādaṭṭho abhiññeyyo;</span><br />
</p>
<p id="ps1p1c78p4">
<span class="m-text m-primary">vīmaṁsāya padhānaṭṭho abhiññeyyo;</span><br />
</p>
<p id="ps1p1c78p5">
<span class="m-text m-primary">vīmaṁsāya ijjhanaṭṭho abhiññeyyo;</span><br />
</p>
<p id="ps1p1c78p6">
<span class="m-text m-primary">vīmaṁsāya adhimokkhaṭṭho abhiññeyyo;</span><br />
</p>
<p id="ps1p1c78p7">
<span class="m-text m-primary">vīmaṁsāya paggahaṭṭho abhiññeyyo;</span><br />
</p>
<p id="ps1p1c78p8">
<span class="m-text m-primary">vīmaṁsāya upaṭṭhānaṭṭho abhiññeyyo;</span><br />
</p>
<p id="ps1p1c78p9">
<span class="m-text m-primary">vīmaṁsāya avikkhepaṭṭho abhiññeyyo;</span><br />
</p>
<p id="ps1p1c78p10">
<span class="m-text m-primary">vīmaṁsāya dassanaṭṭho abhiññeyyo. [10]</span><br />
</p>
<p id="ps1p1c79p1">
<span class="m-text m-primary">Dukkhaṭṭho abhiññeyyo;</span><br />
</p>
<p id="ps1p1c79p2">
<span class="m-text m-primary">dukkhassa pīḷanaṭṭho abhiññeyyo;</span><br />
</p>
<p id="ps1p1c79p3">
<span class="m-text m-primary">dukkhassa saṅkhataṭṭho abhiññeyyo;</span><br />
</p>
<p id="ps1p1c79p4">
<span class="m-text m-primary">dukkhassa santāpaṭṭho abhiññeyyo;</span><br />
</p>
<p id="ps1p1c79p5">
<span class="m-text m-primary">dukkhassa vipariṇāmaṭṭho abhiññeyyo.</span><br />
</p>
<p id="ps1p1c79p6">
<span class="m-text m-primary">Samudayaṭṭho abhiññeyyo;</span><br />
</p>
<p id="ps1p1c79p7">
<span class="m-text m-primary">samudayassa āyūhanaṭṭho abhiññeyyo;</span><br />
</p>
<p id="ps1p1c79p8">
<span class="m-text m-primary">samudayassa nidānaṭṭho abhiññeyyo;</span><br />
</p>
<p id="ps1p1c79p9">
<span class="m-text m-primary">samudayassa saññogaṭṭho abhiññeyyo;</span><br />
</p>
<p id="ps1p1c79p10">
<span class="m-text m-primary">samudayassa palibodhaṭṭho abhiññeyyo;</span><br />
</p>
<p id="ps1p1c79p11">
<span class="m-text m-primary">nirodhaṭṭho abhiññeyyo;</span><br />
</p>
<p id="ps1p1c79p12">
<span class="m-text m-primary">nirodhassa nissaraṇaṭṭho abhiññeyyo;</span><br />
</p>
<p id="ps1p1c79p13">
<span class="m-text m-primary">nirodhassa vivekaṭṭho abhiññeyyo;</span><br />
</p>
<p id="ps1p1c79p14">
<span class="m-text m-primary">nirodhassa asaṅkhataṭṭho abhiññeyyo;</span><br />
</p>
<p id="ps1p1c79p15">
<span class="m-text m-primary">nirodhassa amataṭṭho abhiññeyyo.</span><br />
</p>
<p id="ps1p1c79p16">
<span class="m-text m-primary">Maggaṭṭho abhiññeyyo;</span><br />
</p>
<p id="ps1p1c79p17">
<span class="m-text m-primary">maggassa niyyānaṭṭho abhiññeyyo;</span><br />
</p>
<p id="ps1p1c79p18">
<span class="m-text m-primary">maggassa hetuṭṭho abhiññeyyo;</span><br />
</p>
<p id="ps1p1c79p19">
<span class="m-text m-primary">maggassa dassanaṭṭho abhiññeyyo;</span><br />
</p>
<p id="ps1p1c79p20">
<span class="m-text m-primary">maggassa ādhipateyyaṭṭho abhiññeyyo. [16]</span><br />
</p>
<p id="ps1p1c80p1">
<span class="m-text m-primary">Tathaṭṭho abhiññeyyo;</span><br />
</p>
<p id="ps1p1c80p2">
<span class="m-text m-primary">anattaṭṭho abhiññeyyo;</span><br />
</p>
<p id="ps1p1c80p3">
<span class="m-text m-primary">saccaṭṭho abhiññeyyo;</span><br />
</p>
<p id="ps1p1c80p4">
<span class="m-text m-primary">paṭivedhaṭṭho abhiññeyyo;</span><br />
</p>
<p id="ps1p1c80p5">
<span class="m-text m-primary">abhijānanaṭṭho abhiññeyyo;</span><br />
</p>
<p id="ps1p1c80p6">
<span class="m-text m-primary">parijānanaṭṭho abhiññeyyo;</span><br />
</p>
<p id="ps1p1c80p7">
<span class="m-text m-primary">dhammaṭṭho abhiññeyyo;</span><br />
</p>
<p id="ps1p1c80p8">
<span class="m-text m-primary">dhātuṭṭho abhiññeyyo;</span><br />
</p>
<p id="ps1p1c80p9">
<span class="m-text m-primary">ñātaṭṭho abhiññeyyo;</span><br />
</p>
<p id="ps1p1c80p10">
<span class="m-text m-primary">sacchikiriyaṭṭho abhiññeyyo;</span><br />
</p>
<p id="ps1p1c80p11">
<span class="m-text m-primary">phassanaṭṭho abhiññeyyo;</span><br />
</p>
<p id="ps1p1c80p12">
<span class="m-text m-primary">abhisamayaṭṭho abhiññeyyo. [12]</span><br />
</p>
<p id="ps1p1c81p1">
<span class="m-text m-primary">Nekkhammaṁ abhiññeyyaṁ;</span><br />
</p>
<p id="ps1p1c81p2">
<span class="m-text m-primary">abyāpādo abhiññeyyo;</span><br />
</p>
<p id="ps1p1c81p3">
<span class="m-text m-primary">ālokasaññā abhiññeyyā;</span><br />
</p>
<p id="ps1p1c81p4">
<span class="m-text m-primary">avikkhepo abhiññeyyo;</span><br />
</p>
<p id="ps1p1c81p5">
<span class="m-text m-primary">dhammavavatthānaṁ abhiññeyyaṁ;</span><br />
</p>
<p id="ps1p1c81p6">
<span class="m-text m-primary">ñāṇaṁ abhiññeyyaṁ;</span><br />
</p>
<p id="ps1p1c81p7">
<span class="m-text m-primary">pāmojjaṁ abhiññeyyaṁ.</span><br />
</p>
<p id="ps1p1c82p1">
<span class="m-text m-primary">Paṭhamaṁ jhānaṁ abhiññeyyaṁ;</span><br />
</p>
<p id="ps1p1c82p2">
<span class="m-text m-primary">dutiyaṁ jhānaṁ abhiññeyyaṁ;</span><br />
</p>
<p id="ps1p1c82p3">
<span class="m-text m-primary">tatiyaṁ jhānaṁ abhiññeyyaṁ;</span><br />
</p>
<p id="ps1p1c82p4">
<span class="m-text m-primary">catutthaṁ jhānaṁ abhiññeyyaṁ.</span><br />
</p>
<p id="ps1p1c82p5">
<span class="m-text m-primary">Ākāsānañcāyatanasamāpatti abhiññeyyā;</span><br />
</p>
<p id="ps1p1c82p6">
<span class="m-text m-primary">viññāṇañcāyatanasamāpatti abhiññeyyā;</span><br />
</p>
<p id="ps1p1c82p7">
<span class="m-text m-primary">ākiñcaññāyatanasamāpatti abhiññeyyā;</span><br />
</p>
<p id="ps1p1c82p8">
<span class="m-text m-primary">nevasaññānāsaññāyatanasamāpatti abhiññeyyā. [8]</span><br />
</p>
<p id="ps1p1c83p1">
<span class="m-text m-primary">Aniccānupassanā abhiññeyyā;</span><br />
</p>
<p id="ps1p1c83p2">
<span class="m-text m-primary">dukkhānupassanā abhiññeyyā;</span><br />
</p>
<p id="ps1p1c83p3">
<span class="m-text m-primary">anattānupassanā abhiññeyyā;</span><br />
</p>
<p id="ps1p1c83p4">
<span class="m-text m-primary">nibbidānupassanā abhiññeyyā;</span><br />
</p>
<p id="ps1p1c83p5">
<span class="m-text m-primary">virāgānupassanā abhiññeyyā;</span><br />
</p>
<p id="ps1p1c83p6">
<span class="m-text m-primary">nirodhānupassanā abhiññeyyā;</span><br />
</p>
<p id="ps1p1c83p7">
<span class="m-text m-primary">paṭinissaggānupassanā abhiññeyyā;</span><br />
</p>
<p id="ps1p1c83p8">
<span class="m-text m-primary">khayānupassanā abhiññeyyā;</span><br />
</p>
<p id="ps1p1c83p9">
<span class="m-text m-primary">vayānupassanā abhiññeyyā;</span><br />
</p>
<p id="ps1p1c83p10">
<span class="m-text m-primary">vipariṇāmānupassanā abhiññeyyā;</span><br />
</p>
<p id="ps1p1c83p11">
<span class="m-text m-primary">animittānupassanā abhiññeyyā;</span><br />
</p>
<p id="ps1p1c83p12">
<span class="m-text m-primary">appaṇihitānupassanā abhiññeyyā;</span><br />
</p>
<p id="ps1p1c83p13">
<span class="m-text m-primary">suññatānupassanā abhiññeyyā;</span><br />
</p>
<p id="ps1p1c83p14">
<span class="m-text m-primary">adhipaññādhammavipassanā abhiññeyyā;</span><br />
</p>
<p id="ps1p1c83p15">
<span class="m-text m-primary">yathābhūtañāṇadassanaṁ abhiññeyyaṁ;</span><br />
</p>
<p id="ps1p1c83p16">
<span class="m-text m-primary">ādīnavānupassanā abhiññeyyā;</span><br />
</p>
<p id="ps1p1c83p17">
<span class="m-text m-primary">paṭisaṅkhānupassanā abhiññeyyā;</span><br />
</p>
<p id="ps1p1c83p18">
<span class="m-text m-primary">vivaṭṭanānupassanā abhiññeyyā. [18]</span><br />
</p>
<p id="ps1p1c84p1">
<span class="m-text m-primary">Sotāpattimaggo abhiññeyyo;</span><br />
</p>
<p id="ps1p1c84p2">
<span class="m-text m-primary">sotāpattiphalasamāpatti abhiññeyyā;</span><br />
</p>
<p id="ps1p1c84p3">
<span class="m-text m-primary">sakadāgāmimaggo abhiññeyyo;</span><br />
</p>
<p id="ps1p1c84p4">
<span class="m-text m-primary">sakadāgāmiphalasamāpatti abhiññeyyā;</span><br />
</p>
<p id="ps1p1c84p5">
<span class="m-text m-primary">anāgāmimaggo abhiññeyyo;</span><br />
</p>
<p id="ps1p1c84p6">
<span class="m-text m-primary">anāgāmiphalasamāpatti abhiññeyyā;</span><br />
</p>
<p id="ps1p1c84p7">
<span class="m-text m-primary">arahattamaggo abhiññeyyo;</span><br />
</p>
<p id="ps1p1c84p8">
<span class="m-text m-primary">arahattaphalasamāpatti abhiññeyyā. [8]</span><br />
</p>
<p id="ps1p1c85p1">
<span class="m-text m-primary">Adhimokkhaṭṭhena saddhindriyaṁ abhiññeyyaṁ;</span><br />
</p>
<p id="ps1p1c85p2">
<span class="m-text m-primary">paggahaṭṭhena vīriyindriyaṁ abhiññeyyaṁ;</span><br />
</p>
<p id="ps1p1c85p3">
<span class="m-text m-primary">upaṭṭhānaṭṭhena satindriyaṁ abhiññeyyaṁ;</span><br />
</p>
<p id="ps1p1c85p4">
<span class="m-text m-primary">avikkhepaṭṭhena samādhindriyaṁ abhiññeyyaṁ;</span><br />
</p>
<p id="ps1p1c85p5">
<span class="m-text m-primary">dassanaṭṭhena paññindriyaṁ abhiññeyyaṁ.</span><br />
</p>
<p id="ps1p1c86p1">
<span class="m-text m-primary">Assaddhiye akampiyaṭṭhena saddhābalaṁ abhiññeyyaṁ;</span><br />
</p>
<p id="ps1p1c86p2">
<span class="m-text m-primary">kosajje akampiyaṭṭhena vīriyabalaṁ abhiññeyyaṁ;</span><br />
</p>
<p id="ps1p1c86p3">
<span class="m-text m-primary">pamāde akampiyaṭṭhena satibalaṁ abhiññeyyaṁ;</span><br />
</p>
<p id="ps1p1c86p4">
<span class="m-text m-primary">uddhacce akampiyaṭṭhena samādhibalaṁ abhiññeyyaṁ;</span><br />
</p>
<p id="ps1p1c86p5">
<span class="m-text m-primary">avijjāya akampiyaṭṭhena paññābalaṁ abhiññeyyaṁ;</span><br />
</p>
<p id="ps1p1c86p6">
<span class="m-text m-primary">upaṭṭhānaṭṭhena satisambojjhaṅgo abhiññeyyo;</span><br />
</p>
<p id="ps1p1c86p7">
<span class="m-text m-primary">pavicayaṭṭhena dhammavicayasambojjhaṅgo abhiññeyyo;</span><br />
</p>
<p id="ps1p1c86p8">
<span class="m-text m-primary">paggahaṭṭhena vīriyasambojjhaṅgo abhiññeyyo;</span><br />
</p>
<p id="ps1p1c86p9">
<span class="m-text m-primary">pharaṇaṭṭhena pītisambojjhaṅgo abhiññeyyo;</span><br />
</p>
<p id="ps1p1c86p10">
<span class="m-text m-primary">upasamaṭṭhena passaddhisambojjhaṅgo abhiññeyyo;</span><br />
</p>
<p id="ps1p1c86p11">
<span class="m-text m-primary">avikkhepaṭṭhena samādhisambojjhaṅgo abhiññeyyo;</span><br />
</p>
<p id="ps1p1c86p12">
<span class="m-text m-primary">paṭisaṅkhānaṭṭhena upekkhāsambojjhaṅgo abhiññeyyo.</span><br />
</p>
<p id="ps1p1c87p1">
<span class="m-text m-primary">Dassanaṭṭhena sammādiṭṭhi abhiññeyyā;</span><br />
</p>
<p id="ps1p1c87p2">
<span class="m-text m-primary">abhiniropanaṭṭhena sammāsaṅkappo abhiññeyyo;</span><br />
</p>
<p id="ps1p1c87p3">
<span class="m-text m-primary">pariggahaṭṭhena sammāvācā abhiññeyyā;</span><br />
</p>
<p id="ps1p1c87p4">
<span class="m-text m-primary">samuṭṭhānaṭṭhena sammākammanto abhiññeyyo;</span><br />
</p>
<p id="ps1p1c87p5">
<span class="m-text m-primary">vodānaṭṭhena sammāājīvo abhiññeyyo;</span><br />
</p>
<p id="ps1p1c87p6">
<span class="m-text m-primary">paggahaṭṭhena sammāvāyāmo abhiññeyyo;</span><br />
</p>
<p id="ps1p1c87p7">
<span class="m-text m-primary">upaṭṭhānaṭṭhena sammāsati abhiññeyyā;</span><br />
</p>
<p id="ps1p1c87p8">
<span class="m-text m-primary">avikkhepaṭṭhena sammāsamādhi abhiññeyyo.</span><br />
</p>
<p id="ps1p1c88p1">
<span class="m-text m-primary">Ādhipateyyaṭṭhena indriyā abhiññeyyā;</span><br />
</p>
<p id="ps1p1c88p2">
<span class="m-text m-primary">akampiyaṭṭhena balā abhiññeyyā;</span><br />
</p>
<p id="ps1p1c88p3">
<span class="m-text m-primary">niyyānaṭṭhena bojjhaṅgā abhiññeyyā;</span><br />
</p>
<p id="ps1p1c88p4">
<span class="m-text m-primary">hetuṭṭhena maggo abhiññeyyo;</span><br />
</p>
<p id="ps1p1c88p5">
<span class="m-text m-primary">upaṭṭhānaṭṭhena satipaṭṭhānā abhiññeyyā;</span><br />
</p>
<p id="ps1p1c88p6">
<span class="m-text m-primary">padahanaṭṭhena sammappadhānā abhiññeyyā;</span><br />
</p>
<p id="ps1p1c88p7">
<span class="m-text m-primary">ijjhanaṭṭhena iddhipādā abhiññeyyā;</span><br />
</p>
<p id="ps1p1c88p8">
<span class="m-text m-primary">tathaṭṭhena saccā abhiññeyyā. [33]</span><br />
</p>
<p id="ps1p1c89p1">
<span class="m-text m-primary">Avikkhepaṭṭhena samatho abhiññeyyo;</span><br />
</p>
<p id="ps1p1c89p2">
<span class="m-text m-primary">anupassanaṭṭhena vipassanā abhiññeyyā;</span><br />
</p>
<p id="ps1p1c89p3">
<span class="m-text m-primary">ekarasaṭṭhena samathavipassanā abhiññeyyā;</span><br />
</p>
<p id="ps1p1c89p4">
<span class="m-text m-primary">anativattanaṭṭhena yuganaddhaṁ abhiññeyyaṁ. [4]</span><br />
</p>
<p id="ps1p1c90p1">
<span class="m-text m-primary">Saṁvaraṭṭhena sīlavisuddhi abhiññeyyā;</span><br />
</p>
<p id="ps1p1c90p2">
<span class="m-text m-primary">avikkhepaṭṭhena cittavisuddhi abhiññeyyā;</span><br />
</p>
<p id="ps1p1c90p3">
<span class="m-text m-primary">dassanaṭṭhena diṭṭhivisuddhi abhiññeyyā;</span><br />
</p>
<p id="ps1p1c90p4">
<span class="m-text m-primary">muttaṭṭhena vimokkho abhiññeyyo;</span><br />
</p>
<p id="ps1p1c90p5">
<span class="m-text m-primary">paṭivedhaṭṭhena vijjā abhiññeyyā;</span><br />
</p>
<p id="ps1p1c90p6">
<span class="m-text m-primary">pariccāgaṭṭhena vimutti abhiññeyyā;</span><br />
</p>
<p id="ps1p1c90p7">
<span class="m-text m-primary">samucchedaṭṭhena khaye ñāṇaṁ abhiññeyyaṁ;</span><br />
</p>
<p id="ps1p1c90p8">
<span class="m-text m-primary">paṭippassaddhaṭṭhena anuppāde ñāṇaṁ abhiññeyyaṁ. [8]</span><br />
</p>
<p id="ps1p1c91p1">
<span class="m-text m-primary">Chando mūlaṭṭhena abhiññeyyo;</span><br />
</p>
<p id="ps1p1c91p2">
<span class="m-text m-primary">manasikāro samuṭṭhānaṭṭhena abhiññeyyo;</span><br />
</p>
<p id="ps1p1c91p3">
<span class="m-text m-primary">phasso samodhānaṭṭhena abhiññeyyo;</span><br />
</p>
<p id="ps1p1c91p4">
<span class="m-text m-primary">vedanā samosaraṇaṭṭhena abhiññeyyā;</span><br />
</p>
<p id="ps1p1c91p5">
<span class="m-text m-primary">samādhi pamukhaṭṭhena abhiññeyyo;</span><br />
</p>
<p id="ps1p1c91p6">
<span class="m-text m-primary">sati ādhipateyyaṭṭhena abhiññeyyā;</span><br />
</p>
<p id="ps1p1c91p7">
<span class="m-text m-primary">paññā taduttaraṭṭhena abhiññeyyā;</span><br />
</p>
<p id="ps1p1c91p8">
<span class="m-text m-primary">vimutti sāraṭṭhena abhiññeyyā;</span><br />
</p>
<p id="ps1p1c91p9">
<span class="m-text m-primary">amatogadhaṁ nibbānaṁ pariyosānaṭṭhena abhiññeyyaṁ. [9]</span><br />
</p>
<p id="ps1p1c92p1">
<span class="m-text m-primary">Ye ye dhammā abhiññātā honti te te dhammā ñātā honti.</span><br />
</p>
<p id="ps1p1c92p2">
<span class="m-text m-primary">Taṁñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c92p3">
<span class="m-text m-primary">Tena vuccati—</span><br />
</p>
<p id="ps1p1c92p4">
<span class="m-text m-primary">“ime dhammā abhiññeyyāti sotāvadhānaṁ, taṁpajānanā paññā sutamaye ñāṇan”ti. [1]</span><br />
</p>
<p id="ps1p1c92p5">
<span class="m-text m-primary">Abhiññeyyaniddeso.</span><br />
</p>
<p id="ps1p1c92p6">
<span class="m-text m-primary">Dutiyabhāṇavāro.</span><br />
</p>
<p id="ps1p1c93p1">
<span class="m-text m-primary">Kathaṁ “ime dhammā pariññeyyā”ti sotāvadhānaṁ, taṁpajānanā paññā sutamaye ñāṇaṁ?</span><br />
</p>
<p id="ps1p1c94p1">
<span class="m-text m-primary">Eko dhammo pariññeyyo—</span><br />
</p>
<p id="ps1p1c94p2">
<span class="m-text m-primary">phasso sāsavo upādāniyo.</span><br />
</p>
<p id="ps1p1c95p1">
<span class="m-text m-primary">Dve dhammā pariññeyyā—</span><br />
</p>
<p id="ps1p1c95p2">
<span class="m-text m-primary">nāmañca rūpañca.</span><br />
</p>
<p id="ps1p1c96p1">
<span class="m-text m-primary">Tayo dhammā pariññeyyā—</span><br />
</p>
<p id="ps1p1c96p2">
<span class="m-text m-primary">tisso vedanā.</span><br />
</p>
<p id="ps1p1c97p1">
<span class="m-text m-primary">Cattāro dhammā pariññeyyā—</span><br />
</p>
<p id="ps1p1c97p2">
<span class="m-text m-primary">cattāro āhārā.</span><br />
</p>
<p id="ps1p1c98p1">
<span class="m-text m-primary">Pañca dhammā pariññeyyā—</span><br />
</p>
<p id="ps1p1c98p2">
<span class="m-text m-primary">pañcupādānakkhandhā.</span><br />
</p>
<p id="ps1p1c99p1">
<span class="m-text m-primary">Cha dhammā pariññeyyā—</span><br />
</p>
<p id="ps1p1c99p2">
<span class="m-text m-primary">cha ajjhattikāni āyatanāni.</span><br />
</p>
<p id="ps1p1c100p1">
<span class="m-text m-primary">Satta dhammā pariññeyyā—</span><br />
</p>
<p id="ps1p1c100p2">
<span class="m-text m-primary">satta viññāṇaṭṭhitiyo.</span><br />
</p>
<p id="ps1p1c101p1">
<span class="m-text m-primary">Aṭṭha dhammā pariññeyyā—</span><br />
</p>
<p id="ps1p1c101p2">
<span class="m-text m-primary">aṭṭha lokadhammā.</span><br />
</p>
<p id="ps1p1c102p1">
<span class="m-text m-primary">Nava dhammā pariññeyyā—</span><br />
</p>
<p id="ps1p1c102p2">
<span class="m-text m-primary">nava sattāvāsā.</span><br />
</p>
<p id="ps1p1c103p1">
<span class="m-text m-primary">Dasa dhammā pariññeyyā—</span><br />
</p>
<p id="ps1p1c103p2">
<span class="m-text m-primary">dasāyatanāni. [10]</span><br />
</p>
<p id="ps1p1c104p1">
<span class="m-text m-primary">“Sabbaṁ, bhikkhave, pariññeyyaṁ.</span><br />
</p>
<p id="ps1p1c104p2">
<span class="m-text m-primary">Kiñca, bhikkhave, sabbaṁ pariññeyyaṁ?</span><br />
</p>
<p id="ps1p1c104p3">
<span class="m-text m-primary">Cakkhu, bhikkhave, pariññeyyaṁ;</span><br />
</p>
<p id="ps1p1c104p4">
<span class="m-text m-primary">rūpā pariññeyyā;</span><br />
</p>
<p id="ps1p1c104p5">
<span class="m-text m-primary">cakkhuviññāṇaṁ pariññeyyaṁ;</span><br />
</p>
<p id="ps1p1c104p6">
<span class="m-text m-primary">cakkhusamphasso pariññeyyo;</span><br />
</p>
<p id="ps1p1c104p7">
<span class="m-text m-primary">yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi pariññeyyaṁ.</span><br />
</p>
<p id="ps1p1c104p8">
<span class="m-text m-primary">Sotaṁ pariññeyyaṁ;</span><br />
</p>
<p id="ps1p1c104p9">
<span class="m-text m-primary">saddā pariññeyyā …pe…</span><br />
</p>
<p id="ps1p1c104p10">
<span class="m-text m-primary">ghānaṁ pariññeyyaṁ, gandhā pariññeyyā …</span><br />
</p>
<p id="ps1p1c104p11">
<span class="m-text m-primary">jivhā pariññeyyā;</span><br />
</p>
<p id="ps1p1c104p12">
<span class="m-text m-primary">rasā pariññeyyā …</span><br />
</p>
<p id="ps1p1c104p13">
<span class="m-text m-primary">kāyo pariññeyyo;</span><br />
</p>
<p id="ps1p1c104p14">
<span class="m-text m-primary">phoṭṭhabbā pariññeyyā …pe…</span><br />
</p>
<p id="ps1p1c104p15">
<span class="m-text m-primary">mano pariññeyyo;</span><br />
</p>
<p id="ps1p1c104p16">
<span class="m-text m-primary">dhammā pariññeyyā …</span><br />
</p>
<p id="ps1p1c104p17">
<span class="m-text m-primary">manoviññāṇaṁ pariññeyyaṁ;</span><br />
</p>
<p id="ps1p1c104p18">
<span class="m-text m-primary">manosamphasso pariññeyyo;</span><br />
</p>
<p id="ps1p1c104p19">
<span class="m-text m-primary">yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi pariññeyyaṁ”.</span><br />
</p>
<p id="ps1p1c104p20">
<span class="m-text m-primary">Rūpaṁ pariññeyyaṁ …</span><br />
</p>
<p id="ps1p1c104p21">
<span class="m-text m-primary">vedanā pariññeyyā …</span><br />
</p>
<p id="ps1p1c104p22">
<span class="m-text m-primary">saññā pariññeyyā …</span><br />
</p>
<p id="ps1p1c104p23">
<span class="m-text m-primary">saṅkhārā pariññeyyā …</span><br />
</p>
<p id="ps1p1c104p24">
<span class="m-text m-primary">viññāṇaṁ pariññeyyaṁ …</span><br />
</p>
<p id="ps1p1c104p25">
<span class="m-text m-primary">cakkhu pariññeyyaṁ …pe…</span><br />
</p>
<p id="ps1p1c104p26">
<span class="m-text m-primary">jarāmaraṇaṁ pariññeyyaṁ …pe…</span><br />
</p>
<p id="ps1p1c104p27">
<span class="m-text m-primary">amatogadhaṁ nibbānaṁ pariyosānaṭṭhena pariññeyyaṁ.</span><br />
</p>
<p id="ps1p1c104p28">
<span class="m-text m-primary">Yesaṁ yesaṁ dhammānaṁ paṭilābhatthāya vāyamantassa te te dhammā paṭiladdhā honti, evaṁ te dhammā pariññātā ceva honti tīritā ca.</span><br />
</p>
<p id="ps1p1c105p1">
<span class="m-text m-primary">Nekkhammaṁ paṭilābhatthāya vāyamantassa nekkhammaṁ paṭiladdhaṁ hoti.</span><br />
</p>
<p id="ps1p1c105p2">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c105p3">
<span class="m-text m-primary">Abyāpādaṁ paṭilābhatthāya vāyamantassa abyāpādo paṭiladdho hoti.</span><br />
</p>
<p id="ps1p1c105p4">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c105p5">
<span class="m-text m-primary">Ālokasaññaṁ paṭilābhatthāya vāyamantassa ālokasaññā paṭiladdhā hoti.</span><br />
</p>
<p id="ps1p1c105p6">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c105p7">
<span class="m-text m-primary">Avikkhepaṁ paṭilābhatthāya vāyamantassa avikkhepo paṭiladdho hoti.</span><br />
</p>
<p id="ps1p1c105p8">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c105p9">
<span class="m-text m-primary">Dhammavavatthānaṁ paṭilābhatthāya vāyamantassa dhammavavatthānaṁ paṭiladdhaṁ hoti.</span><br />
</p>
<p id="ps1p1c105p10">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c105p11">
<span class="m-text m-primary">Ñāṇaṁ paṭilābhatthāya vāyamantassa ñāṇaṁ paṭiladdhaṁ hoti.</span><br />
</p>
<p id="ps1p1c105p12">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c105p13">
<span class="m-text m-primary">Pāmojjaṁ paṭilābhatthāya vāyamantassa pāmojjaṁ paṭiladdhaṁ hoti.</span><br />
</p>
<p id="ps1p1c105p14">
<span class="m-text m-primary">Evaṁ so dhammo pariññāto ceva hoti tīrito ca. [7]</span><br />
</p>
<p id="ps1p1c106p1">
<span class="m-text m-primary">Paṭhamaṁ jhānaṁ paṭilābhatthāya vāyamantassa paṭhamaṁ jhānaṁ paṭiladdhaṁ hoti.</span><br />
</p>
<p id="ps1p1c106p2">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c106p3">
<span class="m-text m-primary">Dutiyaṁ jhānaṁ …pe…</span><br />
</p>
<p id="ps1p1c106p4">
<span class="m-text m-primary">tatiyaṁ jhānaṁ …</span><br />
</p>
<p id="ps1p1c106p5">
<span class="m-text m-primary">catutthaṁ jhānaṁ paṭilābhatthāya vāyamantassa catutthaṁ jhānaṁ paṭiladdhaṁ hoti.</span><br />
</p>
<p id="ps1p1c106p6">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c106p7">
<span class="m-text m-primary">Ākāsānañcāyatanasamāpattiṁ paṭilābhatthāya vāyamantassa ākāsānañcāyatanasamāpatti paṭiladdhā hoti.</span><br />
</p>
<p id="ps1p1c106p8">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c106p9">
<span class="m-text m-primary">Viññāṇañcāyatanasamāpattiṁ paṭilābhatthāya vāyamantassa viññāṇañcāyatanasamāpatti paṭiladdhā hoti.</span><br />
</p>
<p id="ps1p1c106p10">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c106p11">
<span class="m-text m-primary">Ākiñcaññāyatanasamāpattiṁ paṭilābhatthāya vāyamantassa ākiñcaññāyatanasamāpatti paṭiladdhā hoti.</span><br />
</p>
<p id="ps1p1c106p12">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c106p13">
<span class="m-text m-primary">Nevasaññānāsaññāyatanasamāpattiṁ paṭilābhatthāya vāyamantassa nevasaññānāsaññāyatanasamāpatti paṭiladdhā hoti.</span><br />
</p>
<p id="ps1p1c106p14">
<span class="m-text m-primary">Evaṁ so dhammo pariññāto ceva hoti tīrito ca. [8]</span><br />
</p>
<p id="ps1p1c107p1">
<span class="m-text m-primary">Aniccānupassanaṁ paṭilābhatthāya vāyamantassa aniccānupassanā paṭiladdhā hoti.</span><br />
</p>
<p id="ps1p1c107p2">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c107p3">
<span class="m-text m-primary">Dukkhānupassanaṁ paṭilābhatthāya vāyamantassa dukkhānupassanā paṭiladdhā hoti.</span><br />
</p>
<p id="ps1p1c107p4">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c107p5">
<span class="m-text m-primary">Anattānupassanaṁ paṭilābhatthāya vāyamantassa anattānupassanā paṭiladdhā hoti.</span><br />
</p>
<p id="ps1p1c107p6">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c107p7">
<span class="m-text m-primary">Nibbidānupassanaṁ paṭilābhatthāya vāyamantassa nibbidānupassanā paṭiladdhā hoti.</span><br />
</p>
<p id="ps1p1c107p8">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c107p9">
<span class="m-text m-primary">Virāgānupassanaṁ paṭilābhatthāya vāyamantassa virāgānupassanā paṭiladdhā hoti.</span><br />
</p>
<p id="ps1p1c107p10">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c107p11">
<span class="m-text m-primary">Nirodhānupassanaṁ paṭilābhatthāya vāyamantassa nirodhānupassanā paṭiladdhā hoti.</span><br />
</p>
<p id="ps1p1c107p12">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c107p13">
<span class="m-text m-primary">Paṭinissaggānupassanaṁ paṭilābhatthāya vāyamantassa paṭinissaggānupassanā paṭiladdhā hoti.</span><br />
</p>
<p id="ps1p1c107p14">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c107p15">
<span class="m-text m-primary">Khayānupassanaṁ paṭilābhatthāya vāyamantassa khayānupassanā paṭiladdhā hoti.</span><br />
</p>
<p id="ps1p1c107p16">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c107p17">
<span class="m-text m-primary">Vayānupassanaṁ paṭilābhatthāya vāyamantassa vayānupassanā paṭiladdhā hoti.</span><br />
</p>
<p id="ps1p1c107p18">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c107p19">
<span class="m-text m-primary">Vipariṇāmānupassanaṁ paṭilābhatthāya vāyamantassa vipariṇāmānupassanā paṭiladdhā hoti.</span><br />
</p>
<p id="ps1p1c107p20">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c107p21">
<span class="m-text m-primary">Animittānupassanaṁ paṭilābhatthāya vāyamantassa animittānupassanā paṭiladdhā hoti.</span><br />
</p>
<p id="ps1p1c107p22">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c107p23">
<span class="m-text m-primary">Appaṇihitānupassanaṁ paṭilābhatthāya vāyamantassa appaṇihitānupassanā paṭiladdhā hoti.</span><br />
</p>
<p id="ps1p1c107p24">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c107p25">
<span class="m-text m-primary">Suññatānupassanaṁ paṭilābhatthāya vāyamantassa suññatānupassanā paṭiladdhā hoti.</span><br />
</p>
<p id="ps1p1c107p26">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c108p1">
<span class="m-text m-primary">Adhipaññādhammavipassanaṁ paṭilābhatthāya vāyamantassa adhipaññādhammavipassanā paṭiladdhā hoti.</span><br />
</p>
<p id="ps1p1c108p2">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c108p3">
<span class="m-text m-primary">Yathābhūtañāṇadassanaṁ paṭilābhatthāya vāyamantassa yathābhūtañāṇadassanaṁ paṭiladdhaṁ hoti.</span><br />
</p>
<p id="ps1p1c108p4">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c108p5">
<span class="m-text m-primary">Ādīnavānupassanaṁ paṭilābhatthāya vāyamantassa ādīnavānupassanā paṭiladdhā hoti.</span><br />
</p>
<p id="ps1p1c108p6">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c108p7">
<span class="m-text m-primary">Paṭisaṅkhānupassanaṁ paṭilābhatthāya vāyamantassa paṭisaṅkhānupassanā paṭiladdhā hoti.</span><br />
</p>
<p id="ps1p1c108p8">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c108p9">
<span class="m-text m-primary">Vivaṭṭanānupassanaṁ paṭilābhatthāya vāyamantassa vivaṭṭanānupassanā paṭiladdhā hoti.</span><br />
</p>
<p id="ps1p1c108p10">
<span class="m-text m-primary">Evaṁ so dhammo pariññāto ceva hoti tīrito ca. [18]</span><br />
</p>
<p id="ps1p1c109p1">
<span class="m-text m-primary">Sotāpattimaggaṁ paṭilābhatthāya vāyamantassa sotāpattimaggo paṭiladdho hoti.</span><br />
</p>
<p id="ps1p1c109p2">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c109p3">
<span class="m-text m-primary">Sakadāgāmimaggaṁ paṭilābhatthāya vāyamantassa sakadāgāmimaggo paṭiladdho hoti.</span><br />
</p>
<p id="ps1p1c109p4">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c109p5">
<span class="m-text m-primary">Anāgāmimaggaṁ paṭilābhatthāya vāyamantassa anāgāmimaggo paṭiladdho hoti.</span><br />
</p>
<p id="ps1p1c109p6">
<span class="m-text m-primary">Evaṁ so dhammo pariññāto ceva hoti tīrito ca.</span><br />
</p>
<p id="ps1p1c109p7">
<span class="m-text m-primary">Arahattamaggaṁ paṭilābhatthāya vāyamantassa arahattamaggo paṭiladdho hoti.</span><br />
</p>
<p id="ps1p1c109p8">
<span class="m-text m-primary">Evaṁ so dhammo pariññāto ceva hoti tīrito ca. [4]</span><br />
</p>
<p id="ps1p1c110p1">
<span class="m-text m-primary">Yesaṁ yesaṁ dhammānaṁ paṭilābhatthāya vāyamantassa te te dhammā paṭiladdhā honti.</span><br />
</p>
<p id="ps1p1c110p2">
<span class="m-text m-primary">Evaṁ te dhammā pariññātā ceva honti tīritā ca.</span><br />
</p>
<p id="ps1p1c110p3">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c110p4">
<span class="m-text m-primary">Tena vuccati—</span><br />
</p>
<p id="ps1p1c110p5">
<span class="m-text m-primary">“ime dhammā pariññeyyāti sotāvadhānaṁ, taṁpajānanā paññā sutamaye ñāṇan”ti. [2]</span><br />
</p>
<p id="ps1p1c110p6">
<span class="m-text m-primary">Pariññeyyaniddeso.</span><br />
</p>
<p id="ps1p1c111p1">
<span class="m-text m-primary">Kathaṁ “ime dhammā pahātabbā”ti sotāvadhānaṁ, taṁpajānanā paññā sutamaye ñāṇaṁ?</span><br />
</p>
<p id="ps1p1c112p1">
<span class="m-text m-primary">Eko dhammo pahātabbo—</span><br />
</p>
<p id="ps1p1c112p2">
<span class="m-text m-primary">asmimāno.</span><br />
</p>
<p id="ps1p1c113p1">
<span class="m-text m-primary">Dve dhammā pahātabbā—</span><br />
</p>
<p id="ps1p1c113p2">
<span class="m-text m-primary">avijjā ca bhavataṇhā ca.</span><br />
</p>
<p id="ps1p1c114p1">
<span class="m-text m-primary">Tayo dhammā pahātabbā—</span><br />
</p>
<p id="ps1p1c114p2">
<span class="m-text m-primary">tisso taṇhā.</span><br />
</p>
<p id="ps1p1c115p1">
<span class="m-text m-primary">Cattāro dhammā pahātabbā—</span><br />
</p>
<p id="ps1p1c115p2">
<span class="m-text m-primary">cattāro oghā.</span><br />
</p>
<p id="ps1p1c116p1">
<span class="m-text m-primary">Pañca dhammā pahātabbā—</span><br />
</p>
<p id="ps1p1c116p2">
<span class="m-text m-primary">pañca nīvaraṇāni.</span><br />
</p>
<p id="ps1p1c117p1">
<span class="m-text m-primary">Cha dhammā pahātabbā—</span><br />
</p>
<p id="ps1p1c117p2">
<span class="m-text m-primary">cha taṇhākāyā.</span><br />
</p>
<p id="ps1p1c118p1">
<span class="m-text m-primary">Satta dhammā pahātabbā—</span><br />
</p>
<p id="ps1p1c118p2">
<span class="m-text m-primary">sattānusayā.</span><br />
</p>
<p id="ps1p1c119p1">
<span class="m-text m-primary">Aṭṭha dhammā pahātabbā—</span><br />
</p>
<p id="ps1p1c119p2">
<span class="m-text m-primary">aṭṭha micchattā.</span><br />
</p>
<p id="ps1p1c120p1">
<span class="m-text m-primary">Nava dhammā pahātabbā—</span><br />
</p>
<p id="ps1p1c120p2">
<span class="m-text m-primary">nava taṇhāmūlakā.</span><br />
</p>
<p id="ps1p1c121p1">
<span class="m-text m-primary">Dasa dhammā pahātabbā—</span><br />
</p>
<p id="ps1p1c121p2">
<span class="m-text m-primary">dasa micchattā.</span><br />
</p>
<p id="ps1p1c122p1">
<span class="m-text m-primary">Dve pahānāni—</span><br />
</p>
<p id="ps1p1c122p2">
<span class="m-text m-primary">samucchedappahānaṁ, paṭippassaddhippahānaṁ.</span><br />
</p>
<p id="ps1p1c122p3">
<span class="m-text m-primary">Samucchedappahānañca lokuttaraṁ khayagāmimaggaṁ bhāvayato;</span><br />
</p>
<p id="ps1p1c122p4">
<span class="m-text m-primary">paṭippassaddhippahānañca phalakkhaṇe.</span><br />
</p>
<p id="ps1p1c123p1">
<span class="m-text m-primary">Tīṇi pahānāni—</span><br />
</p>
<p id="ps1p1c123p2">
<span class="m-text m-primary">kāmānametaṁ nissaraṇaṁ yadidaṁ nekkhammaṁ;</span><br />
</p>
<p id="ps1p1c123p3">
<span class="m-text m-primary">rūpānametaṁ nissaraṇaṁ yadidaṁ āruppaṁ;</span><br />
</p>
<p id="ps1p1c123p4">
<span class="m-text m-primary">yaṁ kho pana kiñci bhūtaṁ saṅkhataṁ paṭiccasamuppannaṁ, nirodho tassa nissaraṇaṁ.</span><br />
</p>
<p id="ps1p1c123p5">
<span class="m-text m-primary">Nekkhammaṁ paṭiladdhassa kāmā pahīnā ceva honti pariccattā ca.</span><br />
</p>
<p id="ps1p1c123p6">
<span class="m-text m-primary">Āruppaṁ paṭiladdhassa rūpā pahīnā ceva honti pariccattā ca.</span><br />
</p>
<p id="ps1p1c123p7">
<span class="m-text m-primary">Nirodhaṁ paṭiladdhassa saṅkhārā pahīnā ceva honti pariccattā ca.</span><br />
</p>
<p id="ps1p1c124p1">
<span class="m-text m-primary">Cattāri pahānāni dukkhasaccaṁ pariññāpaṭivedhaṁ paṭivijjhanto pajahati;</span><br />
</p>
<p id="ps1p1c124p2">
<span class="m-text m-primary">samudayasaccaṁ pahānapaṭivedhaṁ paṭivijjhanto pajahati;</span><br />
</p>
<p id="ps1p1c124p3">
<span class="m-text m-primary">nirodhasaccaṁ sacchikiriyāpaṭivedhaṁ paṭivijjhanto pajahati;</span><br />
</p>
<p id="ps1p1c124p4">
<span class="m-text m-primary">maggasaccaṁ bhāvanāpaṭivedhaṁ paṭivijjhanto pajahati.</span><br />
</p>
<p id="ps1p1c125p1">
<span class="m-text m-primary">Pañca pahānāni—</span><br />
</p>
<p id="ps1p1c125p2">
<span class="m-text m-primary">vikkhambhanappahānaṁ, tadaṅgappahānaṁ, samucchedappahānaṁ, paṭippassaddhippahānaṁ, nissaraṇappahānaṁ.</span><br />
</p>
<p id="ps1p1c125p3">
<span class="m-text m-primary">Vikkhambhanappahānañca nīvaraṇānaṁ paṭhamaṁ jhānaṁ bhāvayato;</span><br />
</p>
<p id="ps1p1c125p4">
<span class="m-text m-primary">tadaṅgappahānañca diṭṭhigatānaṁ nibbedhabhāgiyaṁ samādhiṁ bhāvayato;</span><br />
</p>
<p id="ps1p1c125p5">
<span class="m-text m-primary">samucchedappahānañca lokuttaraṁ khayagāmimaggaṁ bhāvayato;</span><br />
</p>
<p id="ps1p1c125p6">
<span class="m-text m-primary">paṭippassaddhippahānañca phalakkhaṇe;</span><br />
</p>
<p id="ps1p1c125p7">
<span class="m-text m-primary">nissaraṇappahānañca nirodho nibbānaṁ.</span><br />
</p>
<p id="ps1p1c126p1">
<span class="m-text m-primary">“Sabbaṁ, bhikkhave, pahātabbaṁ.</span><br />
</p>
<p id="ps1p1c126p2">
<span class="m-text m-primary">Kiñca, bhikkhave, sabbaṁ pahātabbaṁ?</span><br />
</p>
<p id="ps1p1c126p3">
<span class="m-text m-primary">Cakkhu, bhikkhave, pahātabbaṁ;</span><br />
</p>
<p id="ps1p1c126p4">
<span class="m-text m-primary">rūpā pahātabbā;</span><br />
</p>
<p id="ps1p1c126p5">
<span class="m-text m-primary">cakkhuviññāṇaṁ pahātabbaṁ;</span><br />
</p>
<p id="ps1p1c126p6">
<span class="m-text m-primary">cakkhusamphasso pahātabbo;</span><br />
</p>
<p id="ps1p1c126p7">
<span class="m-text m-primary">yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi pahātabbaṁ.</span><br />
</p>
<p id="ps1p1c126p8">
<span class="m-text m-primary">Sotaṁ pahātabbaṁ;</span><br />
</p>
<p id="ps1p1c126p9">
<span class="m-text m-primary">saddā pahātabbā …pe…</span><br />
</p>
<p id="ps1p1c126p10">
<span class="m-text m-primary">ghānaṁ pahātabbaṁ;</span><br />
</p>
<p id="ps1p1c126p11">
<span class="m-text m-primary">gandhā pahātabbā …</span><br />
</p>
<p id="ps1p1c126p12">
<span class="m-text m-primary">jivhā pahātabbā;</span><br />
</p>
<p id="ps1p1c126p13">
<span class="m-text m-primary">rasā pahātabbā …</span><br />
</p>
<p id="ps1p1c126p14">
<span class="m-text m-primary">kāyo pahātabbo;</span><br />
</p>
<p id="ps1p1c126p15">
<span class="m-text m-primary">phoṭṭhabbā pahātabbā …</span><br />
</p>
<p id="ps1p1c126p16">
<span class="m-text m-primary">mano pahātabbo;</span><br />
</p>
<p id="ps1p1c126p17">
<span class="m-text m-primary">dhammā pahātabbā …</span><br />
</p>
<p id="ps1p1c126p18">
<span class="m-text m-primary">manoviññāṇaṁ pahātabbaṁ;</span><br />
</p>
<p id="ps1p1c126p19">
<span class="m-text m-primary">…</span><br />
</p>
<p id="ps1p1c126p20">
<span class="m-text m-primary">manosamphasso pahātabbo;</span><br />
</p>
<p id="ps1p1c126p21">
<span class="m-text m-primary">yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi pahātabbaṁ”.</span><br />
</p>
<p id="ps1p1c126p22">
<span class="m-text m-primary">Rūpaṁ passanto pajahati, vedanaṁ passanto pajahati, saññaṁ passanto pajahati, saṅkhāre passanto pajahati, viññāṇaṁ passanto pajahati.</span><br />
</p>
<p id="ps1p1c126p23">
<span class="m-text m-primary">Cakkhuṁ …pe…</span><br />
</p>
<p id="ps1p1c126p24">
<span class="m-text m-primary">jarāmaraṇaṁ …pe…</span><br />
</p>
<p id="ps1p1c126p25">
<span class="m-text m-primary">amatogadhaṁ nibbānaṁ pariyosānaṭṭhena passanto pajahati.</span><br />
</p>
<p id="ps1p1c126p26">
<span class="m-text m-primary">Ye ye dhammā pahīnā honti te te dhammā pariccattā honti.</span><br />
</p>
<p id="ps1p1c126p27">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c126p28">
<span class="m-text m-primary">Tena vuccati—</span><br />
</p>
<p id="ps1p1c126p29">
<span class="m-text m-primary">“ime dhammā pahātabbāti sotāvadhānaṁ, taṁ pajānanā paññā sutamaye ñāṇan”ti. [3]</span><br />
</p>
<p id="ps1p1c126p30">
<span class="m-text m-primary">Tatiyabhāṇavāro.</span><br />
</p>
<p id="ps1p1c127p1">
<span class="m-text m-primary">Kathaṁ “ime dhammā bhāvetabbā”ti sotāvadhānaṁ, taṁpajānanā paññā sutamaye ñāṇaṁ?</span><br />
</p>
<p id="ps1p1c128p1">
<span class="m-text m-primary">Eko dhammo bhāvetabbo—</span><br />
</p>
<p id="ps1p1c128p2">
<span class="m-text m-primary">kāyagatāsati sātasahagatā.</span><br />
</p>
<p id="ps1p1c129p1">
<span class="m-text m-primary">Dve dhammā bhāvetabbā—</span><br />
</p>
<p id="ps1p1c129p2">
<span class="m-text m-primary">samatho ca vipassanā ca.</span><br />
</p>
<p id="ps1p1c130p1">
<span class="m-text m-primary">Tayo dhammā bhāvetabbā—</span><br />
</p>
<p id="ps1p1c130p2">
<span class="m-text m-primary">tayo samādhī.</span><br />
</p>
<p id="ps1p1c131p1">
<span class="m-text m-primary">Cattāro dhammā bhāvetabbā—</span><br />
</p>
<p id="ps1p1c131p2">
<span class="m-text m-primary">cattāro satipaṭṭhānā.</span><br />
</p>
<p id="ps1p1c132p1">
<span class="m-text m-primary">Pañca dhammā bhāvetabbā—</span><br />
</p>
<p id="ps1p1c132p2">
<span class="m-text m-primary">pañcaṅgiko samādhi.</span><br />
</p>
<p id="ps1p1c133p1">
<span class="m-text m-primary">Cha dhammā bhāvetabbā—</span><br />
</p>
<p id="ps1p1c133p2">
<span class="m-text m-primary">cha anussatiṭṭhānāni.</span><br />
</p>
<p id="ps1p1c134p1">
<span class="m-text m-primary">Satta dhammā bhāvetabbā—</span><br />
</p>
<p id="ps1p1c134p2">
<span class="m-text m-primary">satta bojjhaṅgā.</span><br />
</p>
<p id="ps1p1c135p1">
<span class="m-text m-primary">Aṭṭha dhammā bhāvetabbā—</span><br />
</p>
<p id="ps1p1c135p2">
<span class="m-text m-primary">ariyo aṭṭhaṅgiko maggo.</span><br />
</p>
<p id="ps1p1c136p1">
<span class="m-text m-primary">Nava dhammā bhāvetabbā—</span><br />
</p>
<p id="ps1p1c136p2">
<span class="m-text m-primary">nava pārisuddhipadhāniyaṅgāni.</span><br />
</p>
<p id="ps1p1c137p1">
<span class="m-text m-primary">Dasa dhammā bhāvetabbā—</span><br />
</p>
<p id="ps1p1c137p2">
<span class="m-text m-primary">dasa kasiṇāyatanāni.</span><br />
</p>
<p id="ps1p1c138p1">
<span class="m-text m-primary">Dve bhāvanā—</span><br />
</p>
<p id="ps1p1c138p2">
<span class="m-text m-primary">lokiyā ca bhāvanā, lokuttarā ca bhāvanā.</span><br />
</p>
<p id="ps1p1c139p1">
<span class="m-text m-primary">Tisso bhāvanā—</span><br />
</p>
<p id="ps1p1c139p2">
<span class="m-text m-primary">rūpāvacarakusalānaṁ dhammānaṁ bhāvanā, arūpāvacarakusalānaṁ dhammānaṁ bhāvanā, apariyāpannakusalānaṁ dhammānaṁ bhāvanā.</span><br />
</p>
<p id="ps1p1c139p3">
<span class="m-text m-primary">Rūpāvacarakusalānaṁ dhammānaṁ bhāvanā atthi hīnā, atthi majjhā, atthi paṇītā.</span><br />
</p>
<p id="ps1p1c139p4">
<span class="m-text m-primary">Arūpāvacarakusalānaṁ dhammānaṁ bhāvanā atthi hīnā, atthi majjhā, atthi paṇītā.</span><br />
</p>
<p id="ps1p1c139p5">
<span class="m-text m-primary">Apariyāpannakusalānaṁ dhammānaṁ bhāvanā paṇītā.</span><br />
</p>
<p id="ps1p1c140p1">
<span class="m-text m-primary">Catasso bhāvanā—</span><br />
</p>
<p id="ps1p1c140p2">
<span class="m-text m-primary">dukkhasaccaṁ pariññāpaṭivedhaṁ paṭivijjhanto bhāveti, samudayasaccaṁ pahānappaṭivedhaṁ paṭivijjhanto bhāveti, nirodhasaccaṁ sacchikiriyāpaṭivedhaṁ paṭivijjhanto bhāveti, maggasaccaṁ bhāvanāpaṭivedhaṁ paṭivijjhanto bhāveti.</span><br />
</p>
<p id="ps1p1c140p3">
<span class="m-text m-primary">Imā catasso bhāvanā. [4]</span><br />
</p>
<p id="ps1p1c141p1">
<span class="m-text m-primary">Aparāpi catasso bhāvanā—</span><br />
</p>
<p id="ps1p1c141p2">
<span class="m-text m-primary">esanābhāvanā, paṭilābhabhāvanā, ekarasabhāvanā, āsevanābhāvanā.</span><br />
</p>
<p id="ps1p1c142p1">
<span class="m-text m-primary">Katamā esanābhāvanā?</span><br />
</p>
<p id="ps1p1c142p2">
<span class="m-text m-primary">Sabbesaṁ samādhiṁ samāpajjantānaṁ tattha jātā dhammā ekarasā hontīti—</span><br />
</p>
<p id="ps1p1c142p3">
<span class="m-text m-primary">ayaṁ esanābhāvanā.</span><br />
</p>
<p id="ps1p1c143p1">
<span class="m-text m-primary">Katamā paṭilābhabhāvanā?</span><br />
</p>
<p id="ps1p1c143p2">
<span class="m-text m-primary">Sabbesaṁ samādhiṁ samāpannānaṁ tattha jātā dhammā aññamaññaṁ nātivattantīti—</span><br />
</p>
<p id="ps1p1c143p3">
<span class="m-text m-primary">ayaṁ paṭilābhabhāvanā.</span><br />
</p>
<p id="ps1p1c144p1">
<span class="m-text m-primary">Katamā ekarasabhāvanā?</span><br />
</p>
<p id="ps1p1c144p2">
<span class="m-text m-primary">Adhimokkhaṭṭhena saddhindriyaṁ bhāvayato saddhindriyassa vasena cattāri indriyāni ekarasā hontīti—</span><br />
</p>
<p id="ps1p1c144p3">
<span class="m-text m-primary">indriyānaṁ ekarasaṭṭhena bhāvanā.</span><br />
</p>
<p id="ps1p1c144p4">
<span class="m-text m-primary">Paggahaṭṭhena vīriyindriyaṁ bhāvayato vīriyindriyassa vasena cattāri indriyāni ekarasā hontīti—</span><br />
</p>
<p id="ps1p1c144p5">
<span class="m-text m-primary">indriyānaṁ ekarasaṭṭhena bhāvanā.</span><br />
</p>
<p id="ps1p1c144p6">
<span class="m-text m-primary">Upaṭṭhānaṭṭhena satindriyaṁ bhāvayato satindriyassa vasena cattāri indriyāni ekarasā hontīti—</span><br />
</p>
<p id="ps1p1c144p7">
<span class="m-text m-primary">indriyānaṁ ekarasaṭṭhena bhāvanā.</span><br />
</p>
<p id="ps1p1c144p8">
<span class="m-text m-primary">Avikkhepaṭṭhena samādhindriyaṁ bhāvayato samādhindriyassa vasena cattāri indriyāni ekarasā hontīti—</span><br />
</p>
<p id="ps1p1c144p9">
<span class="m-text m-primary">indriyānaṁ ekarasaṭṭhena bhāvanā.</span><br />
</p>
<p id="ps1p1c144p10">
<span class="m-text m-primary">Dassanaṭṭhena paññindriyaṁ bhāvayato paññindriyassa vasena cattāri indriyāni ekarasā hontīti—</span><br />
</p>
<p id="ps1p1c144p11">
<span class="m-text m-primary">indriyānaṁ ekarasaṭṭhena bhāvanā.</span><br />
</p>
<p id="ps1p1c145p1">
<span class="m-text m-primary">Assaddhiye akampiyaṭṭhena saddhābalaṁ bhāvayato saddhābalassa vasena cattāri balāni ekarasā hontīti—</span><br />
</p>
<p id="ps1p1c145p2">
<span class="m-text m-primary">balānaṁ ekarasaṭṭhena bhāvanā.</span><br />
</p>
<p id="ps1p1c145p3">
<span class="m-text m-primary">Kosajje akampiyaṭṭhena vīriyabalaṁ bhāvayato vīriyabalassa vasena cattāri balāni ekarasā hontīti—</span><br />
</p>
<p id="ps1p1c145p4">
<span class="m-text m-primary">balānaṁ ekarasaṭṭhena bhāvanā.</span><br />
</p>
<p id="ps1p1c145p5">
<span class="m-text m-primary">Pamāde akampiyaṭṭhena satibalaṁ bhāvayato satibalassa vasena cattāri balāni ekarasā hontīti—</span><br />
</p>
<p id="ps1p1c145p6">
<span class="m-text m-primary">balānaṁ ekarasaṭṭhena bhāvanā.</span><br />
</p>
<p id="ps1p1c145p7">
<span class="m-text m-primary">Uddhacce akampiyaṭṭhena samādhibalaṁ bhāvayato samādhibalassa vasena cattāri balāni ekarasā hontīti—</span><br />
</p>
<p id="ps1p1c145p8">
<span class="m-text m-primary">balānaṁ ekarasaṭṭhena bhāvanā.</span><br />
</p>
<p id="ps1p1c145p9">
<span class="m-text m-primary">Avijjāya akampiyaṭṭhena paññābalaṁ bhāvayato paññābalassa vasena cattāri balāni ekarasā hontīti—</span><br />
</p>
<p id="ps1p1c145p10">
<span class="m-text m-primary">balānaṁ ekarasaṭṭhena bhāvanā.</span><br />
</p>
<p id="ps1p1c146p1">
<span class="m-text m-primary">Upaṭṭhānaṭṭhena satisambojjhaṅgaṁ bhāvayato satisambojjhaṅgassa vasena cha bojjhaṅgā ekarasā hontīti—</span><br />
</p>
<p id="ps1p1c146p2">
<span class="m-text m-primary">bojjhaṅgānaṁ ekarasaṭṭhena bhāvanā.</span><br />
</p>
<p id="ps1p1c146p3">
<span class="m-text m-primary">Pavicayaṭṭhena dhammavicayasambojjhaṅgaṁ bhāvayato dhammavicayasambojjhaṅgassa vasena cha bojjhaṅgā ekarasā hontīti—</span><br />
</p>
<p id="ps1p1c146p4">
<span class="m-text m-primary">bojjhaṅgānaṁ ekarasaṭṭhena bhāvanā.</span><br />
</p>
<p id="ps1p1c146p5">
<span class="m-text m-primary">Paggahaṭṭhena vīriyasambojjhaṅgaṁ bhāvayato vīriyasambojjhaṅgassa vasena cha bojjhaṅgā ekarasā hontīti—</span><br />
</p>
<p id="ps1p1c146p6">
<span class="m-text m-primary">bojjhaṅgānaṁ ekarasaṭṭhena bhāvanā.</span><br />
</p>
<p id="ps1p1c146p7">
<span class="m-text m-primary">Pharaṇaṭṭhena pītisambojjhaṅgaṁ bhāvayato pītisambojjhaṅgassa vasena cha bojjhaṅgā ekarasā hontīti—</span><br />
</p>
<p id="ps1p1c146p8">
<span class="m-text m-primary">bojjhaṅgānaṁ ekarasaṭṭhena bhāvanā.</span><br />
</p>
<p id="ps1p1c146p9">
<span class="m-text m-primary">Upasamaṭṭhena passaddhisambojjhaṅgaṁ bhāvayato passaddhisambojjhaṅgassa vasena cha bojjhaṅgā ekarasā hontīti—</span><br />
</p>
<p id="ps1p1c146p10">
<span class="m-text m-primary">bojjhaṅgānaṁ ekarasaṭṭhena bhāvanā.</span><br />
</p>
<p id="ps1p1c146p11">
<span class="m-text m-primary">Avikkhepaṭṭhena samādhisambojjhaṅgaṁ bhāvayato samādhisambojjhaṅgassa vasena cha bojjhaṅgā ekarasā hontīti—</span><br />
</p>
<p id="ps1p1c146p12">
<span class="m-text m-primary">bojjhaṅgānaṁ ekarasaṭṭhena bhāvanā.</span><br />
</p>
<p id="ps1p1c146p13">
<span class="m-text m-primary">Paṭisaṅkhānaṭṭhena upekkhāsambojjhaṅgaṁ bhāvayato upekkhāsambojjhaṅgassa vasena cha bojjhaṅgā ekarasā hontīti—</span><br />
</p>
<p id="ps1p1c146p14">
<span class="m-text m-primary">bojjhaṅgānaṁ ekarasaṭṭhena bhāvanā.</span><br />
</p>
<p id="ps1p1c147p1">
<span class="m-text m-primary">Dassanaṭṭhena sammādiṭṭhiṁ bhāvayato sammādiṭṭhiyā vasena satta maggaṅgā ekarasā hontīti—</span><br />
</p>
<p id="ps1p1c147p2">
<span class="m-text m-primary">maggaṅgānaṁ ekarasaṭṭhena bhāvanā.</span><br />
</p>
<p id="ps1p1c147p3">
<span class="m-text m-primary">Abhiniropanaṭṭhena sammāsaṅkappaṁ bhāvayato sammāsaṅkappassa vasena satta maggaṅgā ekarasā hontīti—</span><br />
</p>
<p id="ps1p1c147p4">
<span class="m-text m-primary">maggaṅgānaṁ ekarasaṭṭhena bhāvanā.</span><br />
</p>
<p id="ps1p1c147p5">
<span class="m-text m-primary">Pariggahaṭṭhena sammāvācaṁ bhāvayato sammāvācāya vasena satta maggaṅgā ekarasā hontīti—</span><br />
</p>
<p id="ps1p1c147p6">
<span class="m-text m-primary">maggaṅgānaṁ ekarasaṭṭhena bhāvanā.</span><br />
</p>
<p id="ps1p1c147p7">
<span class="m-text m-primary">Samuṭṭhānaṭṭhena sammākammantaṁ bhāvayato sammākammantassa vasena satta maggaṅgā ekarasā hontīti—</span><br />
</p>
<p id="ps1p1c147p8">
<span class="m-text m-primary">maggaṅgānaṁ ekarasaṭṭhena bhāvanā.</span><br />
</p>
<p id="ps1p1c147p9">
<span class="m-text m-primary">Vodānaṭṭhena sammāājīvaṁ bhāvayato sammāājīvassa vasena satta maggaṅgā ekarasā hontīti—</span><br />
</p>
<p id="ps1p1c147p10">
<span class="m-text m-primary">maggaṅgānaṁ ekarasaṭṭhena bhāvanā.</span><br />
</p>
<p id="ps1p1c147p11">
<span class="m-text m-primary">Paggahaṭṭhena sammāvāyāmaṁ bhāvayato sammāvāyāmassa vasena satta maggaṅgā ekarasā hontīti—</span><br />
</p>
<p id="ps1p1c147p12">
<span class="m-text m-primary">maggaṅgānaṁ ekarasaṭṭhena bhāvanā.</span><br />
</p>
<p id="ps1p1c147p13">
<span class="m-text m-primary">Upaṭṭhānaṭṭhena sammāsatiṁ bhāvayato sammāsatiyā vasena satta maggaṅgā ekarasā hontīti—</span><br />
</p>
<p id="ps1p1c147p14">
<span class="m-text m-primary">maggaṅgānaṁ ekarasaṭṭhena bhāvanā.</span><br />
</p>
<p id="ps1p1c147p15">
<span class="m-text m-primary">Avikkhepaṭṭhena sammāsamādhiṁ bhāvayato sammāsamādhissa vasena satta maggaṅgā ekarasā hontīti—</span><br />
</p>
<p id="ps1p1c147p16">
<span class="m-text m-primary">maggaṅgānaṁ ekarasaṭṭhena bhāvanā.</span><br />
</p>
<p id="ps1p1c147p17">
<span class="m-text m-primary">Ayaṁ ekarasabhāvanā.</span><br />
</p>
<p id="ps1p1c148p1">
<span class="m-text m-primary">Katamā āsevanābhāvanā?</span><br />
</p>
<p id="ps1p1c148p2">
<span class="m-text m-primary">Idha bhikkhu pubbaṇhasamayaṁ āsevati, majjhanhikasamayampi āsevati, sāyanhasamayampi āsevati, purebhattampi āsevati, pacchābhattampi āsevati, purimepi yāme āsevati, majjhimepi yāme āsevati, pacchimepi yāme āsevati, rattimpi āsevati, divāpi āsevati, rattindivāpi āsevati, kāḷepi āsevati, juṇhepi āsevati, vassepi āsevati, hemantepi āsevati, gimhepi āsevati, purimepi vayokhandhe āsevati, majjhimepi vayokhandhe āsevati, pacchimepi vayokhandhe āsevati—</span><br />
</p>
<p id="ps1p1c148p3">
<span class="m-text m-primary">ayaṁ āsevanābhāvanā.</span><br />
</p>
<p id="ps1p1c148p4">
<span class="m-text m-primary">Imā catasso bhāvanā.</span><br />
</p>
<p id="ps1p1c149p1">
<span class="m-text m-primary">Aparāpi catasso bhāvanā—</span><br />
</p>
<p id="ps1p1c149p2">
<span class="m-text m-primary">tattha jātānaṁ dhammānaṁ anativattanaṭṭhena bhāvanā, indriyānaṁ ekarasaṭṭhena bhāvanā, tadupagavīriyavāhanaṭṭhena bhāvanā, āsevanaṭṭhena bhāvanā.</span><br />
</p>
<p id="ps1p1c150p1">
<span class="m-text m-primary">Kathaṁ tattha jātānaṁ dhammānaṁ anativattanaṭṭhena bhāvanā?</span><br />
</p>
<p id="ps1p1c150p2">
<span class="m-text m-primary">Kāmacchandaṁ pajahato nekkhammavasena jātā dhammā aññamaññaṁ nātivattantīti—</span><br />
</p>
<p id="ps1p1c150p3">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c150p4">
<span class="m-text m-primary">Byāpādaṁ pajahato abyāpādavasena jātā dhammā aññamaññaṁ nātivattantīti—</span><br />
</p>
<p id="ps1p1c150p5">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c150p6">
<span class="m-text m-primary">Thinamiddhaṁ pajahato ālokasaññāvasena jātā dhammā aññamaññaṁ nātivattantīti—</span><br />
</p>
<p id="ps1p1c150p7">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c150p8">
<span class="m-text m-primary">Uddhaccaṁ pajahato avikkhepavasena jātā dhammā aññamaññaṁ nātivattantīti—</span><br />
</p>
<p id="ps1p1c150p9">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c150p10">
<span class="m-text m-primary">Vicikicchaṁ pajahato dhammavavatthānavasena jātā dhammā aññamaññaṁ nātivattantīti—</span><br />
</p>
<p id="ps1p1c150p11">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c150p12">
<span class="m-text m-primary">Avijjaṁ pajahato ñāṇavasena jātā dhammā aññamaññaṁ nātivattantīti—</span><br />
</p>
<p id="ps1p1c150p13">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c150p14">
<span class="m-text m-primary">Aratiṁ pajahato pāmojjavasena jātā dhammā aññamaññaṁ nātivattantīti—</span><br />
</p>
<p id="ps1p1c150p15">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c150p16">
<span class="m-text m-primary">Nīvaraṇe pajahato paṭhamajjhānavasena jātā dhammā aññamaññaṁ nātivattantīti—</span><br />
</p>
<p id="ps1p1c150p17">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c150p18">
<span class="m-text m-primary">Vitakkavicāre pajahato dutiyajjhānavasena jātā dhammā aññamaññaṁ nātivattantīti—</span><br />
</p>
<p id="ps1p1c150p19">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c150p20">
<span class="m-text m-primary">Pītiṁ pajahato tatiyajjhānavasena jātā dhammā aññamaññaṁ nātivattantīti—</span><br />
</p>
<p id="ps1p1c150p21">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c150p22">
<span class="m-text m-primary">Sukhadukkhe pajahato catutthajjhānavasena jātā dhammā aññamaññaṁ nātivattantīti—</span><br />
</p>
<p id="ps1p1c150p23">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c151p1">
<span class="m-text m-primary">Rūpasaññaṁ paṭighasaññaṁ nānattasaññaṁ pajahato ākāsānañcāyatanasamāpattivasena jātā dhammā aññamaññaṁ nātivattantīti—</span><br />
</p>
<p id="ps1p1c151p2">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c151p3">
<span class="m-text m-primary">Ākāsānañcāyatanasaññaṁ pajahato viññāṇañcāyatanasamāpattivasena jātā dhammā aññamaññaṁ nātivattantīti—</span><br />
</p>
<p id="ps1p1c151p4">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c151p5">
<span class="m-text m-primary">Viññāṇañcāyatanasaññaṁ pajahato ākiñcaññāyatanasamāpattivasena jātā dhammā aññamaññaṁ nātivattantīti—</span><br />
</p>
<p id="ps1p1c151p6">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c151p7">
<span class="m-text m-primary">Ākiñcaññāyatanasaññaṁ pajahato nevasaññānāsaññāyatanasamāpattivasena jātā dhammā aññamaññaṁ nātivattantīti—</span><br />
</p>
<p id="ps1p1c151p8">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p1">
<span class="m-text m-primary">Niccasaññaṁ pajahato aniccānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p2">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p3">
<span class="m-text m-primary">Sukhasaññaṁ pajahato dukkhānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p4">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p5">
<span class="m-text m-primary">Attasaññaṁ pajahato anattānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p6">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p7">
<span class="m-text m-primary">Nandiṁ pajahato nibbidānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p8">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p9">
<span class="m-text m-primary">Rāgaṁ pajahato virāgānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p10">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p11">
<span class="m-text m-primary">Samudayaṁ pajahato nirodhānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p12">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p13">
<span class="m-text m-primary">Ādānaṁ pajahato paṭinissaggānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p14">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p15">
<span class="m-text m-primary">Ghanasaññaṁ pajahato khayānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p16">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p17">
<span class="m-text m-primary">Āyūhanaṁ pajahato vayānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p18">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p19">
<span class="m-text m-primary">Dhuvasaññaṁ pajahato vipariṇāmānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p20">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p21">
<span class="m-text m-primary">Nimittaṁ pajahato animittānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p22">
<span class="m-text m-primary">tattha jātānaṁ dhammānaṁ anativattanaṭṭhena bhāvanā. paṇidhiṁ pajahato appaṇihitānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p23">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p24">
<span class="m-text m-primary">Abhinivesaṁ pajahato suññatānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p25">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p26">
<span class="m-text m-primary">Sārādānābhinivesaṁ pajahato adhipaññā dhammavipassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p27">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p28">
<span class="m-text m-primary">Sammohābhinivesaṁ pajahato yathābhūtañāṇadassanavasena jātā dhammā aññamaññaṁ nātivattantīti—</span><br />
</p>
<p id="ps1p1c152p29">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p30">
<span class="m-text m-primary">Ālayābhinivesaṁ pajahato ādīnavānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p31">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p32">
<span class="m-text m-primary">Appaṭisaṅkhaṁ pajahato paṭisaṅkhānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p33">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c152p34">
<span class="m-text m-primary">Saññogābhinivesaṁ pajahato vivaṭṭanānupassanāvasena jātā dhammā aññamaññaṁ nātivattantīti—</span><br />
</p>
<p id="ps1p1c152p35">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c153p1">
<span class="m-text m-primary">Diṭṭhekaṭṭhe kilese pajahato sotāpattimaggavasena jātā dhammā aññamaññaṁ nātivattantīti—</span><br />
</p>
<p id="ps1p1c153p2">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c153p3">
<span class="m-text m-primary">Oḷārike kilese pajahato sakadāgāmimaggavasena jātā dhammā aññamaññaṁ nātivattantīti—</span><br />
</p>
<p id="ps1p1c153p4">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c153p5">
<span class="m-text m-primary">Anusahagate kilese pajahato anāgāmimaggavasena jātā dhammā aññamaññaṁ nātivattantīti—</span><br />
</p>
<p id="ps1p1c153p6">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c153p7">
<span class="m-text m-primary">Sabbakilese pajahato arahattamaggavasena jātā dhammā aññamaññaṁ nātivattantīti—</span><br />
</p>
<p id="ps1p1c153p8">
<span class="m-text m-primary">tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c153p9">
<span class="m-text m-primary">Evaṁ tattha jātānaṁ dhammānaṁ anativattanaṭṭhena bhāvanā.</span><br />
</p>
<p id="ps1p1c154p1">
<span class="m-text m-primary">Kathaṁ indriyānaṁ ekarasaṭṭhena bhāvanā?</span><br />
</p>
<p id="ps1p1c154p2">
<span class="m-text m-primary">Kāmacchandaṁ pajahato nekkhammavasena pañcindriyāni ekarasā hontīti—</span><br />
</p>
<p id="ps1p1c154p3">
<span class="m-text m-primary">indriyānaṁ ekarasaṭṭhena bhāvanā.</span><br />
</p>
<p id="ps1p1c154p4">
<span class="m-text m-primary">Byāpādaṁ pajahato abyāpādavasena pañcindriyāni ekarasā hontīti—</span><br />
</p>
<p id="ps1p1c154p5">
<span class="m-text m-primary">indriyānaṁ ekarasaṭṭhena bhāvanā …pe…</span><br />
</p>
<p id="ps1p1c154p6">
<span class="m-text m-primary">sabbakilese pajahato arahattamaggavasena pañcindriyāni ekarasā hontīti—</span><br />
</p>
<p id="ps1p1c154p7">
<span class="m-text m-primary">indriyānaṁ ekarasaṭṭhena bhāvanā.</span><br />
</p>
<p id="ps1p1c154p8">
<span class="m-text m-primary">Evaṁ indriyānaṁ ekarasaṭṭhena bhāvanā.</span><br />
</p>
<p id="ps1p1c155p1">
<span class="m-text m-primary">Kathaṁ tadupagavīriyavāhanaṭṭhena bhāvanā?</span><br />
</p>
<p id="ps1p1c155p2">
<span class="m-text m-primary">Kāmacchandaṁ pajahato nekkhammavasena vīriyaṁ vāhetīti—</span><br />
</p>
<p id="ps1p1c155p3">
<span class="m-text m-primary">tadupagavīriyavāhanaṭṭhena bhāvanā.</span><br />
</p>
<p id="ps1p1c155p4">
<span class="m-text m-primary">Byāpādaṁ pajahato abyāpādavasena vīriyaṁ vāhetīti—</span><br />
</p>
<p id="ps1p1c155p5">
<span class="m-text m-primary">tadupagavīriyavāhanaṭṭhena bhāvanā …pe…</span><br />
</p>
<p id="ps1p1c155p6">
<span class="m-text m-primary">sabbakilese pajahato arahattamaggavasena vīriyaṁ vāhetīti—</span><br />
</p>
<p id="ps1p1c155p7">
<span class="m-text m-primary">tadupagavīriyavāhanaṭṭhena bhāvanā.</span><br />
</p>
<p id="ps1p1c155p8">
<span class="m-text m-primary">Evaṁ tadupagavīriyavāhanaṭṭhena bhāvanā.</span><br />
</p>
<p id="ps1p1c156p1">
<span class="m-text m-primary">Kathaṁ āsevanaṭṭhena bhāvanā?</span><br />
</p>
<p id="ps1p1c156p2">
<span class="m-text m-primary">Kāmacchandaṁ pajahanto nekkhammaṁ āsevatīti—</span><br />
</p>
<p id="ps1p1c156p3">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p1c156p4">
<span class="m-text m-primary">Byāpādaṁ pajahanto abyāpādaṁ āsevatīti—</span><br />
</p>
<p id="ps1p1c156p5">
<span class="m-text m-primary">āsevanaṭṭhena bhāvanā …pe…</span><br />
</p>
<p id="ps1p1c156p6">
<span class="m-text m-primary">sabbakilese pajahanto arahattamaggaṁ āsevatīti—</span><br />
</p>
<p id="ps1p1c156p7">
<span class="m-text m-primary">āsevanaṭṭhena bhāvanā.</span><br />
</p>
<p id="ps1p1c156p8">
<span class="m-text m-primary">Evaṁ āsevanaṭṭhena bhāvanā.</span><br />
</p>
<p id="ps1p1c157p1">
<span class="m-text m-primary">Imā catasso bhāvanā rūpaṁ passanto bhāveti, vedanaṁ passanto bhāveti, saññaṁ passanto bhāveti, saṅkhāre passanto bhāveti, viññāṇaṁ passanto bhāveti, cakkhuṁ …pe…</span><br />
</p>
<p id="ps1p1c157p2">
<span class="m-text m-primary">jarāmaraṇaṁ …pe…</span><br />
</p>
<p id="ps1p1c157p3">
<span class="m-text m-primary">amatogadhaṁ nibbānaṁ pariyosānaṭṭhena passanto bhāveti.</span><br />
</p>
<p id="ps1p1c157p4">
<span class="m-text m-primary">Ye ye dhammā bhāvitā honti te te dhammā ekarasā honti.</span><br />
</p>
<p id="ps1p1c157p5">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c157p6">
<span class="m-text m-primary">Tena vuccati—</span><br />
</p>
<p id="ps1p1c157p7">
<span class="m-text m-primary">“ime dhammā bhāvetabbāti sotāvadhānaṁ, taṁpajānanā paññā sutamaye ñāṇan”ti. [4]</span><br />
</p>
<p id="ps1p1c157p8">
<span class="m-text m-primary">Bhāvetabbaniddeso.</span><br />
</p>
<p id="ps1p1c157p9">
<span class="m-text m-primary">Catutthabhāṇavāro.</span><br />
</p>
<p id="ps1p1c158p1">
<span class="m-text m-primary">Kathaṁ “ime dhammā sacchikātabbā”ti sotāvadhānaṁ, taṁpajānanā paññā sutamaye ñāṇaṁ?</span><br />
</p>
<p id="ps1p1c159p1">
<span class="m-text m-primary">Eko dhammo sacchikātabbo—</span><br />
</p>
<p id="ps1p1c159p2">
<span class="m-text m-primary">akuppā cetovimutti.</span><br />
</p>
<p id="ps1p1c160p1">
<span class="m-text m-primary">Dve dhammā sacchikātabbā—</span><br />
</p>
<p id="ps1p1c160p2">
<span class="m-text m-primary">vijjā ca vimutti ca.</span><br />
</p>
<p id="ps1p1c161p1">
<span class="m-text m-primary">Tayo dhammā sacchikātabbā—</span><br />
</p>
<p id="ps1p1c161p2">
<span class="m-text m-primary">tisso vijjā.</span><br />
</p>
<p id="ps1p1c162p1">
<span class="m-text m-primary">Cattāro dhammā sacchikātabbā—</span><br />
</p>
<p id="ps1p1c162p2">
<span class="m-text m-primary">cattāri sāmaññaphalāni.</span><br />
</p>
<p id="ps1p1c163p1">
<span class="m-text m-primary">Pañca dhammā sacchikātabbā—</span><br />
</p>
<p id="ps1p1c163p2">
<span class="m-text m-primary">pañca dhammakkhandhā.</span><br />
</p>
<p id="ps1p1c164p1">
<span class="m-text m-primary">Cha dhammā sacchikātabbā—</span><br />
</p>
<p id="ps1p1c164p2">
<span class="m-text m-primary">cha abhiññā.</span><br />
</p>
<p id="ps1p1c165p1">
<span class="m-text m-primary">Satta dhammā sacchikātabbā—</span><br />
</p>
<p id="ps1p1c165p2">
<span class="m-text m-primary">satta khīṇāsavabalāni.</span><br />
</p>
<p id="ps1p1c166p1">
<span class="m-text m-primary">Aṭṭha dhammā sacchikātabbā—</span><br />
</p>
<p id="ps1p1c166p2">
<span class="m-text m-primary">aṭṭha vimokkhā.</span><br />
</p>
<p id="ps1p1c167p1">
<span class="m-text m-primary">Nava dhammā sacchikātabbā—</span><br />
</p>
<p id="ps1p1c167p2">
<span class="m-text m-primary">nava anupubbanirodhā.</span><br />
</p>
<p id="ps1p1c168p1">
<span class="m-text m-primary">Dasa dhammā sacchikātabbā—</span><br />
</p>
<p id="ps1p1c168p2">
<span class="m-text m-primary">dasa asekkhā dhammā.</span><br />
</p>
<p id="ps1p1c169p1">
<span class="m-text m-primary">“Sabbaṁ, bhikkhave, sacchikātabbaṁ.</span><br />
</p>
<p id="ps1p1c169p2">
<span class="m-text m-primary">Kiñca, bhikkhave, sabbaṁ sacchikātabbaṁ?</span><br />
</p>
<p id="ps1p1c169p3">
<span class="m-text m-primary">Cakkhu, bhikkhave, sacchikātabbaṁ;</span><br />
</p>
<p id="ps1p1c169p4">
<span class="m-text m-primary">rūpā sacchikātabbā;</span><br />
</p>
<p id="ps1p1c169p5">
<span class="m-text m-primary">cakkhuviññāṇaṁ sacchikātabbaṁ;</span><br />
</p>
<p id="ps1p1c169p6">
<span class="m-text m-primary">cakkhusamphasso sacchikātabbo;</span><br />
</p>
<p id="ps1p1c169p7">
<span class="m-text m-primary">yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi sacchikātabbaṁ.</span><br />
</p>
<p id="ps1p1c169p8">
<span class="m-text m-primary">Sotaṁ sacchikātabbaṁ;</span><br />
</p>
<p id="ps1p1c169p9">
<span class="m-text m-primary">saddā sacchikātabbā …pe…</span><br />
</p>
<p id="ps1p1c169p10">
<span class="m-text m-primary">ghānaṁ sacchikātabbaṁ;</span><br />
</p>
<p id="ps1p1c169p11">
<span class="m-text m-primary">gandhā sacchikātabbā …</span><br />
</p>
<p id="ps1p1c169p12">
<span class="m-text m-primary">jivhā sacchikātabbā;</span><br />
</p>
<p id="ps1p1c169p13">
<span class="m-text m-primary">rasā sacchikātabbā …</span><br />
</p>
<p id="ps1p1c169p14">
<span class="m-text m-primary">kāyo sacchikātabbo;</span><br />
</p>
<p id="ps1p1c169p15">
<span class="m-text m-primary">phoṭṭhabbā sacchikātabbā …</span><br />
</p>
<p id="ps1p1c169p16">
<span class="m-text m-primary">mano sacchikātabbo;</span><br />
</p>
<p id="ps1p1c169p17">
<span class="m-text m-primary">dhammā sacchikātabbā;</span><br />
</p>
<p id="ps1p1c169p18">
<span class="m-text m-primary">manoviññāṇaṁ sacchikātabbaṁ;</span><br />
</p>
<p id="ps1p1c169p19">
<span class="m-text m-primary">manosamphasso sacchikātabbo;</span><br />
</p>
<p id="ps1p1c169p20">
<span class="m-text m-primary">yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi sacchikātabbaṁ”.</span><br />
</p>
<p id="ps1p1c169p21">
<span class="m-text m-primary">Rūpaṁ passanto sacchikaroti,</span><br />
</p>
<p id="ps1p1c169p22">
<span class="m-text m-primary">vedanaṁ passanto sacchikaroti,</span><br />
</p>
<p id="ps1p1c169p23">
<span class="m-text m-primary">saññaṁ passanto sacchikaroti,</span><br />
</p>
<p id="ps1p1c169p24">
<span class="m-text m-primary">saṅkhāre passanto sacchikaroti,</span><br />
</p>
<p id="ps1p1c169p25">
<span class="m-text m-primary">viññāṇaṁ passanto sacchikaroti.</span><br />
</p>
<p id="ps1p1c169p26">
<span class="m-text m-primary">Cakkhuṁ …pe…</span><br />
</p>
<p id="ps1p1c169p27">
<span class="m-text m-primary">jarāmaraṇaṁ …pe…</span><br />
</p>
<p id="ps1p1c169p28">
<span class="m-text m-primary">amatogadhaṁ nibbānaṁ pariyosānaṭṭhena passanto sacchikaroti.</span><br />
</p>
<p id="ps1p1c169p29">
<span class="m-text m-primary">Ye ye dhammā sacchikatā honti te te dhammā phassitā honti.</span><br />
</p>
<p id="ps1p1c169p30">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c169p31">
<span class="m-text m-primary">Tena vuccati—</span><br />
</p>
<p id="ps1p1c169p32">
<span class="m-text m-primary">“ime dhammā sacchikātabbāti sotāvadhānaṁ, taṁpajānanā paññā sutamaye ñāṇan”ti.</span><br />
</p>
<p id="ps1p1c170p1">
<span class="m-text m-primary">Kathaṁ “ime dhammā hānabhāgiyā, ime dhammā ṭhitibhāgiyā, ime dhammā visesabhāgiyā, ime dhammā nibbedhabhāgiyā”ti sotāvadhānaṁ, taṁpajānanā paññā sutamaye ñāṇaṁ?</span><br />
</p>
<p id="ps1p1c171p1">
<span class="m-text m-primary">Paṭhamassa jhānassa lābhiṁ kāmasahagatā saññāmanasikārā samudācaranti—</span><br />
</p>
<p id="ps1p1c171p2">
<span class="m-text m-primary">hānabhāgiyo dhammo.</span><br />
</p>
<p id="ps1p1c171p3">
<span class="m-text m-primary">Tadanudhammatā sati santiṭṭhati—</span><br />
</p>
<p id="ps1p1c171p4">
<span class="m-text m-primary">ṭhitibhāgiyo dhammo.</span><br />
</p>
<p id="ps1p1c171p5">
<span class="m-text m-primary">Avitakkasahagatā saññāmanasikārā samudācaranti—</span><br />
</p>
<p id="ps1p1c171p6">
<span class="m-text m-primary">visesabhāgiyo dhammo.</span><br />
</p>
<p id="ps1p1c171p7">
<span class="m-text m-primary">Nibbidāsahagatā saññāmanasikārā samudācaranti virāgūpasaṁhitā—</span><br />
</p>
<p id="ps1p1c171p8">
<span class="m-text m-primary">nibbedhabhāgiyo dhammo.</span><br />
</p>
<p id="ps1p1c172p1">
<span class="m-text m-primary">Dutiyassa jhānassa lābhiṁ vitakkasahagatā saññāmanasikārā samudācaranti—</span><br />
</p>
<p id="ps1p1c172p2">
<span class="m-text m-primary">hānabhāgiyo dhammo.</span><br />
</p>
<p id="ps1p1c172p3">
<span class="m-text m-primary">Tadanudhammatā sati santiṭṭhati—</span><br />
</p>
<p id="ps1p1c172p4">
<span class="m-text m-primary">ṭhitibhāgiyo dhammo.</span><br />
</p>
<p id="ps1p1c172p5">
<span class="m-text m-primary">Upekkhāsukhasahagatā saññāmanasikārā samudācaranti—</span><br />
</p>
<p id="ps1p1c172p6">
<span class="m-text m-primary">visesabhāgiyo dhammo.</span><br />
</p>
<p id="ps1p1c172p7">
<span class="m-text m-primary">Nibbidāsahagatā saññāmanasikārā samudācaranti virāgūpasaṁhitā—</span><br />
</p>
<p id="ps1p1c172p8">
<span class="m-text m-primary">nibbedhabhāgiyo dhammo.</span><br />
</p>
<p id="ps1p1c173p1">
<span class="m-text m-primary">Tatiyassa jhānassa lābhiṁ pītisukhasahagatā saññāmanasikārā samudācaranti—</span><br />
</p>
<p id="ps1p1c173p2">
<span class="m-text m-primary">hānabhāgiyo dhammo.</span><br />
</p>
<p id="ps1p1c173p3">
<span class="m-text m-primary">Tadanudhammatā sati santiṭṭhati—</span><br />
</p>
<p id="ps1p1c173p4">
<span class="m-text m-primary">ṭhitibhāgiyo dhammo.</span><br />
</p>
<p id="ps1p1c173p5">
<span class="m-text m-primary">Adukkhamasukhasahagatā saññāmanasikārā samudācaranti—</span><br />
</p>
<p id="ps1p1c173p6">
<span class="m-text m-primary">visesabhāgiyo dhammo.</span><br />
</p>
<p id="ps1p1c173p7">
<span class="m-text m-primary">Nibbidāsahagatā saññāmanasikārā samudācaranti virāgūpasaṁhitā—</span><br />
</p>
<p id="ps1p1c173p8">
<span class="m-text m-primary">nibbedhabhāgiyo dhammo.</span><br />
</p>
<p id="ps1p1c174p1">
<span class="m-text m-primary">Catutthassa jhānassa lābhiṁ upekkhāsahagatā saññāmanasikārā samudācaranti—</span><br />
</p>
<p id="ps1p1c174p2">
<span class="m-text m-primary">hānabhāgiyo dhammo.</span><br />
</p>
<p id="ps1p1c174p3">
<span class="m-text m-primary">Tadanudhammatā sati santiṭṭhati—</span><br />
</p>
<p id="ps1p1c174p4">
<span class="m-text m-primary">ṭhitibhāgiyo dhammo.</span><br />
</p>
<p id="ps1p1c174p5">
<span class="m-text m-primary">Ākāsānañcāyatanasahagatā saññāmanasikārā samudācaranti—</span><br />
</p>
<p id="ps1p1c174p6">
<span class="m-text m-primary">visesabhāgiyo dhammo.</span><br />
</p>
<p id="ps1p1c174p7">
<span class="m-text m-primary">Nibbidāsahagatā saññāmanasikārā samudācaranti virāgūpasaṁhitā—</span><br />
</p>
<p id="ps1p1c174p8">
<span class="m-text m-primary">nibbedhabhāgiyo dhammo.</span><br />
</p>
<p id="ps1p1c175p1">
<span class="m-text m-primary">Ākāsānañcāyatanassa lābhiṁ rūpasahagatā saññāmanasikārā samudācaranti—</span><br />
</p>
<p id="ps1p1c175p2">
<span class="m-text m-primary">hānabhāgiyo dhammo.</span><br />
</p>
<p id="ps1p1c175p3">
<span class="m-text m-primary">Tadanudhammatā sati santiṭṭhati—</span><br />
</p>
<p id="ps1p1c175p4">
<span class="m-text m-primary">ṭhitibhāgiyo dhammo.</span><br />
</p>
<p id="ps1p1c175p5">
<span class="m-text m-primary">Viññāṇañcāyatanasahagatā saññāmanasikārā samudācaranti—</span><br />
</p>
<p id="ps1p1c175p6">
<span class="m-text m-primary">visesabhāgiyo dhammo.</span><br />
</p>
<p id="ps1p1c175p7">
<span class="m-text m-primary">Nibbidāsahagatā saññāmanasikārā samudācaranti virāgūpasaṁhitā—</span><br />
</p>
<p id="ps1p1c175p8">
<span class="m-text m-primary">nibbedhabhāgiyo dhammo.</span><br />
</p>
<p id="ps1p1c176p1">
<span class="m-text m-primary">Viññāṇañcāyatanassa lābhiṁ ākāsānañcāyatanasahagatā saññāmanasikārā samudācaranti—</span><br />
</p>
<p id="ps1p1c176p2">
<span class="m-text m-primary">hānabhāgiyo dhammo.</span><br />
</p>
<p id="ps1p1c176p3">
<span class="m-text m-primary">Tadanudhammatā sati santiṭṭhati—</span><br />
</p>
<p id="ps1p1c176p4">
<span class="m-text m-primary">ṭhitibhāgiyo dhammo.</span><br />
</p>
<p id="ps1p1c176p5">
<span class="m-text m-primary">Ākiñcaññāyatanasahagatā saññāmanasikārā samudācaranti—</span><br />
</p>
<p id="ps1p1c176p6">
<span class="m-text m-primary">visesabhāgiyo dhammo.</span><br />
</p>
<p id="ps1p1c176p7">
<span class="m-text m-primary">Nibbidāsahagatā saññāmanasikārā samudācaranti virāgūpasaṁhitā—</span><br />
</p>
<p id="ps1p1c176p8">
<span class="m-text m-primary">nibbedhabhāgiyo dhammo.</span><br />
</p>
<p id="ps1p1c177p1">
<span class="m-text m-primary">Ākiñcaññāyatanassa lābhiṁ viññāṇañcāyatanasahagatā saññāmanasikārā samudācaranti—</span><br />
</p>
<p id="ps1p1c177p2">
<span class="m-text m-primary">hānabhāgiyo dhammo.</span><br />
</p>
<p id="ps1p1c177p3">
<span class="m-text m-primary">Tadanudhammatā sati santiṭṭhati—</span><br />
</p>
<p id="ps1p1c177p4">
<span class="m-text m-primary">ṭhitibhāgiyo dhammo.</span><br />
</p>
<p id="ps1p1c177p5">
<span class="m-text m-primary">Nevasaññānāsaññāyatanasahagatā saññāmanasikārā samudācaranti—</span><br />
</p>
<p id="ps1p1c177p6">
<span class="m-text m-primary">visesabhāgiyo dhammo.</span><br />
</p>
<p id="ps1p1c177p7">
<span class="m-text m-primary">Nibbidāsahagatā saññāmanasikārā samudācaranti virāgūpasaṁhitā—</span><br />
</p>
<p id="ps1p1c177p8">
<span class="m-text m-primary">nibbedhabhāgiyo dhammo.</span><br />
</p>
<p id="ps1p1c177p9">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c177p10">
<span class="m-text m-primary">Tena vuccati—</span><br />
</p>
<p id="ps1p1c177p11">
<span class="m-text m-primary">“ime dhammā hānabhāgiyā, ime dhammā ṭhitibhāgiyā, ime dhammā visesabhāgiyā, ime dhammā nibbedhabhāgiyāti sotāvadhānaṁ, taṁpajānanā paññā sutamaye ñāṇaṁ”.</span><br />
</p>
<p id="ps1p1c178p1">
<span class="m-text m-primary">Kathaṁ “sabbe saṅkhārā aniccā, sabbe saṅkhārā dukkhā, sabbe dhammā anattā”ti sotāvadhānaṁ, taṁpajānanā paññā sutamaye ñāṇaṁ?</span><br />
</p>
<p id="ps1p1c178p2">
<span class="m-text m-primary">“Rūpaṁ aniccaṁ khayaṭṭhena, dukkhaṁ bhayaṭṭhena, anattā asārakaṭṭhenā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c178p3">
<span class="m-text m-primary">“Vedanā …</span><br />
</p>
<p id="ps1p1c178p4">
<span class="m-text m-primary">saññā …</span><br />
</p>
<p id="ps1p1c178p5">
<span class="m-text m-primary">saṅkhārā …</span><br />
</p>
<p id="ps1p1c178p6">
<span class="m-text m-primary">viññāṇaṁ …</span><br />
</p>
<p id="ps1p1c178p7">
<span class="m-text m-primary">cakkhu …pe…</span><br />
</p>
<p id="ps1p1c178p8">
<span class="m-text m-primary">jarāmaraṇaṁ aniccaṁ khayaṭṭhena, dukkhaṁ bhayaṭṭhena, anattā asārakaṭṭhenā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c178p9">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c178p10">
<span class="m-text m-primary">Tena vuccati—</span><br />
</p>
<p id="ps1p1c178p11">
<span class="m-text m-primary">“sabbe saṅkhārā aniccā, sabbe saṅkhārā dukkhā, sabbe dhammā anattā”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c179p1">
<span class="m-text m-primary">Kathaṁ “idaṁ dukkhaṁ ariyasaccaṁ, idaṁ dukkhasamudayaṁ ariyasaccaṁ, idaṁ dukkhanirodhaṁ ariyasaccaṁ, idaṁ dukkhanirodhagāminī paṭipadā ariyasaccan”ti sotāvadhānaṁ, taṁpajānanā paññā sutamaye ñāṇaṁ?</span><br />
</p>
<p id="ps1p1c180p1">
<span class="m-text m-primary">Tattha katamaṁ dukkhaṁ ariyasaccaṁ?</span><br />
</p>
<p id="ps1p1c180p2">
<span class="m-text m-primary">Jātipi dukkhā, jarāpi dukkhā, maraṇampi dukkhaṁ, sokaparidevadukkhadomanassupāyāsāpi dukkhā, appiyehi sampayogo dukkho, piyehi vippayogo dukkho, yampicchaṁ na labhati tampi dukkhaṁ;</span><br />
</p>
<p id="ps1p1c180p3">
<span class="m-text m-primary">saṅkhittena pañcupādānakkhandhā dukkhā.</span><br />
</p>
<p id="ps1p1c181p1">
<span class="m-text m-primary">Tattha katamā jāti?</span><br />
</p>
<p id="ps1p1c181p2">
<span class="m-text m-primary">Yā tesaṁ tesaṁ sattānaṁ tamhi tamhi sattanikāye jāti sañjāti okkanti abhinibbatti khandhānaṁ pātubhāvo āyatanānaṁ paṭilābho—</span><br />
</p>
<p id="ps1p1c181p3">
<span class="m-text m-primary">ayaṁ vuccati jāti.</span><br />
</p>
<p id="ps1p1c182p1">
<span class="m-text m-primary">Tattha katamā jarā yā tesaṁ tesaṁ sattānaṁ tamhi tamhi sattanikāye jarā jīraṇatā khaṇḍiccaṁ pāliccaṁ valittacatā āyuno saṁhāni indriyānaṁ paripāko—</span><br />
</p>
<p id="ps1p1c182p2">
<span class="m-text m-primary">ayaṁ vuccati jarā.</span><br />
</p>
<p id="ps1p1c183p1">
<span class="m-text m-primary">Tattha katamaṁ maraṇaṁ?</span><br />
</p>
<p id="ps1p1c183p2">
<span class="m-text m-primary">Yā tesaṁ tesaṁ sattānaṁ tamhā tamhā sattanikāyā cuti cavanatā bhedo antaradhānaṁ maccu maraṇaṁ kālakiriyā khandhānaṁ bhedo kaḷevarassa nikkhepo jīvitindriyassupacchedo—</span><br />
</p>
<p id="ps1p1c183p3">
<span class="m-text m-primary">idaṁ vuccati maraṇaṁ.</span><br />
</p>
<p id="ps1p1c184p1">
<span class="m-text m-primary">Tattha katamo soko?</span><br />
</p>
<p id="ps1p1c184p2">
<span class="m-text m-primary">Ñātibyasanena vā phuṭṭhassa, bhogabyasanena vā phuṭṭhassa, rogabyasanena vā phuṭṭhassa, sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena byasanena samannāgatassa, aññataraññatarena dukkhadhammena phuṭṭhassa soko socanā socitattaṁ antosoko antoparisoko cetaso parijjhāyanā domanassaṁ sokasallaṁ—</span><br />
</p>
<p id="ps1p1c184p3">
<span class="m-text m-primary">ayaṁ vuccati soko.</span><br />
</p>
<p id="ps1p1c185p1">
<span class="m-text m-primary">Tattha katamo paridevo?</span><br />
</p>
<p id="ps1p1c185p2">
<span class="m-text m-primary">Ñātibyasanena vā phuṭṭhassa, bhogabyasanena vā phuṭṭhassa, rogabyasanena vā phuṭṭhassa, sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena byasanena samannāgatassa, aññataraññatarena dukkhadhammena phuṭṭhassa ādevo paridevo ādevanā, paridevanā ādevitattaṁ paridevitattaṁ vācā palāpo vippalāpo lālappo lālappanā lālappitattaṁ—</span><br />
</p>
<p id="ps1p1c185p3">
<span class="m-text m-primary">ayaṁ vuccati paridevo.</span><br />
</p>
<p id="ps1p1c186p1">
<span class="m-text m-primary">Tattha katamaṁ dukkhaṁ?</span><br />
</p>
<p id="ps1p1c186p2">
<span class="m-text m-primary">Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ, kāyasamphassajā asātā dukkhā vedanā—</span><br />
</p>
<p id="ps1p1c186p3">
<span class="m-text m-primary">idaṁ vuccati dukkhaṁ.</span><br />
</p>
<p id="ps1p1c187p1">
<span class="m-text m-primary">Tattha katamaṁ domanassaṁ?</span><br />
</p>
<p id="ps1p1c187p2">
<span class="m-text m-primary">Yaṁ cetasikaṁ asātaṁ cetasikaṁ dukkhaṁ, cetosamphassajaṁ asātaṁ dukkhaṁ vedayitaṁ, cetosamphassajā asātā dukkhā vedanā—</span><br />
</p>
<p id="ps1p1c187p3">
<span class="m-text m-primary">idaṁ vuccati domanassaṁ.</span><br />
</p>
<p id="ps1p1c188p1">
<span class="m-text m-primary">Tattha katamo upāyāso?</span><br />
</p>
<p id="ps1p1c188p2">
<span class="m-text m-primary">Ñātibyasanena vā phuṭṭhassa, bhogabyasanena vā phuṭṭhassa, rogabyasanena vā phuṭṭhassa, sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena byasanena samannāgatassa, aññataraññatarena dukkhadhammena phuṭṭhassa āyāso upāyāso āyāsanā upāyāsanā āyāsitattaṁ upāyāsitattaṁ—</span><br />
</p>
<p id="ps1p1c188p3">
<span class="m-text m-primary">ayaṁ vuccati upāyāso.</span><br />
</p>
<p id="ps1p1c189p1">
<span class="m-text m-primary">Tattha katamo appiyehi sampayogo dukkho?</span><br />
</p>
<p id="ps1p1c189p2">
<span class="m-text m-primary">Idha yassa te honti aniṭṭhā akantā amanāpā rūpā saddā gandhā rasā phoṭṭhabbā, ye vā panassa te honti anatthakāmā ahitakāmā aphāsukāmā ayogakkhemakāmā, yā tehi saddhiṁ saṅgati samāgamo samodhānaṁ missībhāvo—</span><br />
</p>
<p id="ps1p1c189p3">
<span class="m-text m-primary">ayaṁ vuccati appiyehi sampayogo dukkho.</span><br />
</p>
<p id="ps1p1c190p1">
<span class="m-text m-primary">Tattha katamo piyehi vippayogo dukkho?</span><br />
</p>
<p id="ps1p1c190p2">
<span class="m-text m-primary">Idha yassa te honti iṭṭhā kantā manāpā rūpā saddā gandhā rasā phoṭṭhabbā, ye vā panassa te honti atthakāmā hitakāmā phāsukāmā yogakkhemakāmā mātā vā pitā vā bhātā vā bhaginī vā mittā vā amaccā vā ñātī vā sālohitā vā, yā tehi saddhiṁ asaṅgati asamāgamo asamodhānaṁ amissībhāvo—</span><br />
</p>
<p id="ps1p1c190p3">
<span class="m-text m-primary">ayaṁ vuccati piyehi vippayogo dukkho.</span><br />
</p>
<p id="ps1p1c191p1">
<span class="m-text m-primary">Tattha katamaṁ yampicchaṁ na labhati tampi dukkhaṁ?</span><br />
</p>
<p id="ps1p1c191p2">
<span class="m-text m-primary">Jātidhammānaṁ sattānaṁ evaṁ icchā uppajjati—</span><br />
</p>
<p id="ps1p1c191p3">
<span class="m-text m-primary">“aho vata mayaṁ na jātidhammā assāma, na ca vata no jāti āgaccheyyā”ti.</span><br />
</p>
<p id="ps1p1c191p4">
<span class="m-text m-primary">Na kho panetaṁ icchāya pattabbaṁ—</span><br />
</p>
<p id="ps1p1c191p5">
<span class="m-text m-primary">idampi yampicchaṁ na labhati tampi dukkhaṁ.</span><br />
</p>
<p id="ps1p1c191p6">
<span class="m-text m-primary">Jarādhammānaṁ sattānaṁ …pe…</span><br />
</p>
<p id="ps1p1c191p7">
<span class="m-text m-primary">byādhidhammānaṁ sattānaṁ …</span><br />
</p>
<p id="ps1p1c191p8">
<span class="m-text m-primary">maraṇadhammānaṁ sattānaṁ …</span><br />
</p>
<p id="ps1p1c191p9">
<span class="m-text m-primary">sokaparidevadukkhadomanassupāyāsadhammānaṁ sattānaṁ evaṁ icchā uppajjati—</span><br />
</p>
<p id="ps1p1c191p10">
<span class="m-text m-primary">“aho vata mayaṁ na sokaparidevadukkhadomanassupāyāsadhammā assāma, na ca vata no sokaparidevadukkhadomanassupāyāsā āgaccheyyun”ti.</span><br />
</p>
<p id="ps1p1c191p11">
<span class="m-text m-primary">Na kho panetaṁ icchāya pattabbaṁ—</span><br />
</p>
<p id="ps1p1c191p12">
<span class="m-text m-primary">idampi yampicchaṁ na labhati tampi dukkhaṁ.</span><br />
</p>
<p id="ps1p1c192p1">
<span class="m-text m-primary">Tattha katame saṅkhittena pañcupādānakkhandhā dukkhā?</span><br />
</p>
<p id="ps1p1c192p2">
<span class="m-text m-primary">Seyyathidaṁ—</span><br />
</p>
<p id="ps1p1c192p3">
<span class="m-text m-primary">rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho—</span><br />
</p>
<p id="ps1p1c192p4">
<span class="m-text m-primary">ime vuccanti saṅkhittena pañcupādānakkhandhā dukkhā.</span><br />
</p>
<p id="ps1p1c192p5">
<span class="m-text m-primary">Idaṁ vuccati dukkhaṁ ariyasaccaṁ.</span><br />
</p>
<p id="ps1p1c193p1">
<span class="m-text m-primary">Tattha katamaṁ dukkhasamudayaṁ ariyasaccaṁ?</span><br />
</p>
<p id="ps1p1c193p2">
<span class="m-text m-primary">Yāyaṁ taṇhā ponobhavikā nandirāgasahagatā tatratatrābhinandinī, seyyathidaṁ—</span><br />
</p>
<p id="ps1p1c193p3">
<span class="m-text m-primary">kāmataṇhā bhavataṇhā vibhavataṇhā, sā kho panesā taṇhā kattha uppajjamānā uppajjati, kattha nivisamānā nivisati?</span><br />
</p>
<p id="ps1p1c193p4">
<span class="m-text m-primary">Yaṁ loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.</span><br />
</p>
<p id="ps1p1c193p5">
<span class="m-text m-primary">Kiñca loke piyarūpaṁ sātarūpaṁ?</span><br />
</p>
<p id="ps1p1c193p6">
<span class="m-text m-primary">Cakkhu loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.</span><br />
</p>
<p id="ps1p1c193p7">
<span class="m-text m-primary">Sotaṁ loke …pe…</span><br />
</p>
<p id="ps1p1c193p8">
<span class="m-text m-primary">ghānaṁ loke …</span><br />
</p>
<p id="ps1p1c193p9">
<span class="m-text m-primary">jivhā loke …</span><br />
</p>
<p id="ps1p1c193p10">
<span class="m-text m-primary">kāyo loke …</span><br />
</p>
<p id="ps1p1c193p11">
<span class="m-text m-primary">mano loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.</span><br />
</p>
<p id="ps1p1c193p12">
<span class="m-text m-primary">Rūpā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.</span><br />
</p>
<p id="ps1p1c193p13">
<span class="m-text m-primary">Saddā loke piyarūpaṁ sātarūpaṁ …pe…</span><br />
</p>
<p id="ps1p1c193p14">
<span class="m-text m-primary">dhammā loke …</span><br />
</p>
<p id="ps1p1c193p15">
<span class="m-text m-primary">cakkhuviññāṇaṁ loke …pe…</span><br />
</p>
<p id="ps1p1c193p16">
<span class="m-text m-primary">manoviññāṇaṁ loke …</span><br />
</p>
<p id="ps1p1c193p17">
<span class="m-text m-primary">cakkhusamphasso loke …pe…</span><br />
</p>
<p id="ps1p1c193p18">
<span class="m-text m-primary">manosamphasso loke …</span><br />
</p>
<p id="ps1p1c193p19">
<span class="m-text m-primary">cakkhusamphassajā vedanā loke …pe…</span><br />
</p>
<p id="ps1p1c193p20">
<span class="m-text m-primary">manosamphassajā vedanā loke …</span><br />
</p>
<p id="ps1p1c193p21">
<span class="m-text m-primary">rūpasaññā loke …pe…</span><br />
</p>
<p id="ps1p1c193p22">
<span class="m-text m-primary">dhammasaññā loke …</span><br />
</p>
<p id="ps1p1c193p23">
<span class="m-text m-primary">rūpasañcetanā loke …pe…</span><br />
</p>
<p id="ps1p1c193p24">
<span class="m-text m-primary">dhammasañcetanā loke …</span><br />
</p>
<p id="ps1p1c193p25">
<span class="m-text m-primary">rūpataṇhā loke …pe…</span><br />
</p>
<p id="ps1p1c193p26">
<span class="m-text m-primary">dhammataṇhā loke …</span><br />
</p>
<p id="ps1p1c193p27">
<span class="m-text m-primary">rūpavitakko loke …pe…</span><br />
</p>
<p id="ps1p1c193p28">
<span class="m-text m-primary">dhammavitakko loke …</span><br />
</p>
<p id="ps1p1c193p29">
<span class="m-text m-primary">rūpavicāro loke …pe…</span><br />
</p>
<p id="ps1p1c193p30">
<span class="m-text m-primary">dhammavicāro loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati.</span><br />
</p>
<p id="ps1p1c193p31">
<span class="m-text m-primary">Idaṁ vuccati dukkhasamudayaṁ ariyasaccaṁ.</span><br />
</p>
<p id="ps1p1c194p1">
<span class="m-text m-primary">Tattha katamaṁ dukkhanirodhaṁ ariyasaccaṁ?</span><br />
</p>
<p id="ps1p1c194p2">
<span class="m-text m-primary">Yo tassāyeva taṇhāya asesavirāganirodho cāgo paṭinissaggo mutti anālayo, sā kho panesā taṇhā kattha pahīyamānā pahīyati, kattha nirujjhamānā nirujjhati?</span><br />
</p>
<p id="ps1p1c194p3">
<span class="m-text m-primary">Yaṁ loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.</span><br />
</p>
<p id="ps1p1c194p4">
<span class="m-text m-primary">Kiñca loke piyarūpaṁ sātarūpaṁ?</span><br />
</p>
<p id="ps1p1c194p5">
<span class="m-text m-primary">Cakkhuloke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati …pe…</span><br />
</p>
<p id="ps1p1c194p6">
<span class="m-text m-primary">dhammavicāro loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati.</span><br />
</p>
<p id="ps1p1c194p7">
<span class="m-text m-primary">Idaṁ vuccati dukkhanirodhaṁ ariyasaccaṁ.</span><br />
</p>
<p id="ps1p1c195p1">
<span class="m-text m-primary">Tattha katamaṁ dukkhanirodhagāminī paṭipadā ariyasaccaṁ?</span><br />
</p>
<p id="ps1p1c195p2">
<span class="m-text m-primary">Ayameva ariyo aṭṭhaṅgiko maggo, seyyathidaṁ—</span><br />
</p>
<p id="ps1p1c195p3">
<span class="m-text m-primary">sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi.</span><br />
</p>
<p id="ps1p1c195p4">
<span class="m-text m-primary">Tattha katamā sammādiṭṭhi?</span><br />
</p>
<p id="ps1p1c195p5">
<span class="m-text m-primary">Dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya ñāṇaṁ—</span><br />
</p>
<p id="ps1p1c195p6">
<span class="m-text m-primary">ayaṁ vuccati sammādiṭṭhi.</span><br />
</p>
<p id="ps1p1c196p1">
<span class="m-text m-primary">Tattha katamo sammāsaṅkappo?</span><br />
</p>
<p id="ps1p1c196p2">
<span class="m-text m-primary">Nekkhammasaṅkappo, abyāpādasaṅkappo, avihiṁsāsaṅkappo—</span><br />
</p>
<p id="ps1p1c196p3">
<span class="m-text m-primary">ayaṁ vuccati sammāsaṅkappo.</span><br />
</p>
<p id="ps1p1c197p1">
<span class="m-text m-primary">Tattha katamā sammāvācā?</span><br />
</p>
<p id="ps1p1c197p2">
<span class="m-text m-primary">Musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī—</span><br />
</p>
<p id="ps1p1c197p3">
<span class="m-text m-primary">ayaṁ vuccati sammāvācā.</span><br />
</p>
<p id="ps1p1c198p1">
<span class="m-text m-primary">Tattha katamo sammākammanto?</span><br />
</p>
<p id="ps1p1c198p2">
<span class="m-text m-primary">Pāṇātipātā veramaṇī, adinnādānā veramaṇī, kāmesumicchācārā veramaṇī—</span><br />
</p>
<p id="ps1p1c198p3">
<span class="m-text m-primary">ayaṁ vuccati sammākammanto.</span><br />
</p>
<p id="ps1p1c199p1">
<span class="m-text m-primary">Tattha katamo sammāājīvo?</span><br />
</p>
<p id="ps1p1c199p2">
<span class="m-text m-primary">Idha ariyasāvako micchāājīvaṁ pahāya sammāājīvena jīvikaṁ kappeti—</span><br />
</p>
<p id="ps1p1c199p3">
<span class="m-text m-primary">ayaṁ vuccati sammāājīvo.</span><br />
</p>
<p id="ps1p1c200p1">
<span class="m-text m-primary">Tattha katamo sammāvāyāmo?</span><br />
</p>
<p id="ps1p1c200p2">
<span class="m-text m-primary">Idha bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ ārabhati cittaṁ paggaṇhāti padahati, uppannānaṁ pāpakānaṁ akusalānaṁ dhammānaṁ pahānāya …pe…</span><br />
</p>
<p id="ps1p1c200p3">
<span class="m-text m-primary">anuppannānaṁ kusalānaṁ dhammānaṁ uppādāya …pe…</span><br />
</p>
<p id="ps1p1c200p4">
<span class="m-text m-primary">uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati—</span><br />
</p>
<p id="ps1p1c200p5">
<span class="m-text m-primary">ayaṁ vuccati sammāvāyāmo.</span><br />
</p>
<p id="ps1p1c201p1">
<span class="m-text m-primary">Tattha katamā sammāsati?</span><br />
</p>
<p id="ps1p1c201p2">
<span class="m-text m-primary">Idha bhikkhu kāye kāyānupassī viharati ātāpī sampajāno satimā vineyya loke abhijjhādomanassaṁ.</span><br />
</p>
<p id="ps1p1c201p3">
<span class="m-text m-primary">Vedanāsu …pe…</span><br />
</p>
<p id="ps1p1c201p4">
<span class="m-text m-primary">citte …pe…</span><br />
</p>
<p id="ps1p1c201p5">
<span class="m-text m-primary">dhammesu dhammānupassī viharati ātāpī sampajāno satimā vineyya loke abhijjhādomanassaṁ—</span><br />
</p>
<p id="ps1p1c201p6">
<span class="m-text m-primary">ayaṁ vuccati sammāsati.</span><br />
</p>
<p id="ps1p1c202p1">
<span class="m-text m-primary">Tattha katamo sammāsamādhi?</span><br />
</p>
<p id="ps1p1c202p2">
<span class="m-text m-primary">Idha bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.</span><br />
</p>
<p id="ps1p1c202p3">
<span class="m-text m-primary">Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati.</span><br />
</p>
<p id="ps1p1c202p4">
<span class="m-text m-primary">Pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti, yaṁ taṁ ariyā ācikkhanti—“upekkhako satimā sukhavihārī”ti tatiyaṁ jhānaṁ upasampajja viharati.</span><br />
</p>
<p id="ps1p1c202p5">
<span class="m-text m-primary">Sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.</span><br />
</p>
<p id="ps1p1c202p6">
<span class="m-text m-primary">Ayaṁ vuccati sammāsamādhi.</span><br />
</p>
<p id="ps1p1c202p7">
<span class="m-text m-primary">Idaṁ vuccati dukkhanirodhagāminī paṭipadā ariyasaccaṁ.</span><br />
</p>
<p id="ps1p1c202p8">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c202p9">
<span class="m-text m-primary">Tena vuccati—</span><br />
</p>
<p id="ps1p1c202p10">
<span class="m-text m-primary">“idaṁ dukkhaṁ ariyasaccaṁ, idaṁ dukkhasamudayaṁ ariyasaccaṁ, idaṁ dukkhanirodhaṁ ariyasaccaṁ, idaṁ dukkhanirodhagāminī paṭipadā ariyasaccan”ti sotāvadhānaṁ, taṁpajānanā paññā sutamaye ñāṇaṁ.</span><br />
</p>
<p id="ps1p1c202p11">
<span class="m-text m-primary">Evaṁ sotāvadhāne paññā sutamaye ñāṇaṁ.</span><br />
</p>
<p id="ps1p1c202p12">
<span class="m-text m-primary">Sutamayañāṇaniddeso paṭhamo.</span><br />
</p>
<p id="ps1p1c203p0">
<span class="m-text m-primary">1.1.2. Sīlamayañāṇaniddesa</span><br />
</p>
<p id="ps1p1c203p1">
<span class="m-text m-primary">Kathaṁ sutvāna saṁvare paññā sīlamaye ñāṇaṁ?</span><br />
</p>
<p id="ps1p1c203p2">
<span class="m-text m-primary">Pañca sīlāni—</span><br />
</p>
<p id="ps1p1c203p3">
<span class="m-text m-primary">pariyantapārisuddhisīlaṁ, apariyantapārisuddhisīlaṁ, paripuṇṇapārisuddhisīlaṁ, aparāmaṭṭhapārisuddhisīlaṁ, paṭippassaddhipārisuddhisīlanti.</span><br />
</p>
<p id="ps1p1c204p1">
<span class="m-text m-primary">Tattha katamaṁ pariyantapārisuddhisīlaṁ?</span><br />
</p>
<p id="ps1p1c204p2">
<span class="m-text m-primary">Anupasampannānaṁ pariyantasikkhāpadānaṁ—</span><br />
</p>
<p id="ps1p1c204p3">
<span class="m-text m-primary">idaṁ pariyantapārisuddhisīlaṁ.</span><br />
</p>
<p id="ps1p1c205p1">
<span class="m-text m-primary">Katamaṁ apariyantapārisuddhisīlaṁ?</span><br />
</p>
<p id="ps1p1c205p2">
<span class="m-text m-primary">Upasampannānaṁ apariyantasikkhāpadānaṁ—</span><br />
</p>
<p id="ps1p1c205p3">
<span class="m-text m-primary">idaṁ apariyantapārisuddhisīlaṁ.</span><br />
</p>
<p id="ps1p1c206p1">
<span class="m-text m-primary">Katamaṁ paripuṇṇapārisuddhisīlaṁ?</span><br />
</p>
<p id="ps1p1c206p2">
<span class="m-text m-primary">Puthujjanakalyāṇakānaṁ kusaladhamme yuttānaṁ sekkhapariyante paripūrakārīnaṁ kāye ca jīvite ca anapekkhānaṁ pariccattajīvitānaṁ—</span><br />
</p>
<p id="ps1p1c206p3">
<span class="m-text m-primary">idaṁ paripuṇṇapārisuddhisīlaṁ.</span><br />
</p>
<p id="ps1p1c207p1">
<span class="m-text m-primary">Katamaṁ aparāmaṭṭhapārisuddhisīlaṁ?</span><br />
</p>
<p id="ps1p1c207p2">
<span class="m-text m-primary">Sattannaṁ sekkhānaṁ—</span><br />
</p>
<p id="ps1p1c207p3">
<span class="m-text m-primary">idaṁ aparāmaṭṭhapārisuddhisīlaṁ.</span><br />
</p>
<p id="ps1p1c208p1">
<span class="m-text m-primary">Katamaṁ paṭippassaddhipārisuddhisīlaṁ?</span><br />
</p>
<p id="ps1p1c208p2">
<span class="m-text m-primary">Tathāgatasāvakānaṁ khīṇāsavānaṁ paccekabuddhānaṁ tathāgatānaṁ arahantānaṁ sammāsambuddhānaṁ—</span><br />
</p>
<p id="ps1p1c208p3">
<span class="m-text m-primary">idaṁ paṭippassaddhipārisuddhisīlaṁ.</span><br />
</p>
<p id="ps1p1c209p1">
<span class="m-text m-primary">Atthi sīlaṁ pariyantaṁ, atthi sīlaṁ apariyantaṁ.</span><br />
</p>
<p id="ps1p1c210p1">
<span class="m-text m-primary">Tattha katamaṁ taṁ sīlaṁ pariyantaṁ?</span><br />
</p>
<p id="ps1p1c210p2">
<span class="m-text m-primary">Atthi sīlaṁ lābhapariyantaṁ, atthi sīlaṁ yasapariyantaṁ, atthi sīlaṁ ñātipariyantaṁ, atthi sīlaṁ aṅgapariyantaṁ, atthi sīlaṁ jīvitapariyantaṁ.</span><br />
</p>
<p id="ps1p1c211p1">
<span class="m-text m-primary">Katamaṁ taṁ sīlaṁ lābhapariyantaṁ?</span><br />
</p>
<p id="ps1p1c211p2">
<span class="m-text m-primary">Idhekacco lābhahetu lābhapaccayā lābhakāraṇā yathāsamādinnaṁ sikkhāpadaṁ vītikkamati—</span><br />
</p>
<p id="ps1p1c211p3">
<span class="m-text m-primary">idaṁ taṁ sīlaṁ lābhapariyantaṁ.</span><br />
</p>
<p id="ps1p1c212p1">
<span class="m-text m-primary">Katamaṁ taṁ sīlaṁ yasapariyantaṁ?</span><br />
</p>
<p id="ps1p1c212p2">
<span class="m-text m-primary">Idhekacco yasahetu yasapaccayā yasakāraṇā yathāsamādinnaṁ sikkhāpadaṁ vītikkamati—</span><br />
</p>
<p id="ps1p1c212p3">
<span class="m-text m-primary">idaṁ taṁ sīlaṁ yasapariyantaṁ.</span><br />
</p>
<p id="ps1p1c213p1">
<span class="m-text m-primary">Katamaṁ taṁ sīlaṁ ñātipariyantaṁ?</span><br />
</p>
<p id="ps1p1c213p2">
<span class="m-text m-primary">Idhekacco ñātihetu ñātipaccayā ñātikāraṇā yathāsamādinnaṁ sikkhāpadaṁ vītikkamati—</span><br />
</p>
<p id="ps1p1c213p3">
<span class="m-text m-primary">idaṁ taṁ sīlaṁ ñātipariyantaṁ.</span><br />
</p>
<p id="ps1p1c214p1">
<span class="m-text m-primary">Katamaṁ taṁ sīlaṁ aṅgapariyantaṁ?</span><br />
</p>
<p id="ps1p1c214p2">
<span class="m-text m-primary">Idhekacco aṅgahetu aṅgapaccayā aṅgakāraṇā yathāsamādinnaṁ sikkhāpadaṁ vītikkamati—</span><br />
</p>
<p id="ps1p1c214p3">
<span class="m-text m-primary">idaṁ taṁ sīlaṁ aṅgapariyantaṁ.</span><br />
</p>
<p id="ps1p1c215p1">
<span class="m-text m-primary">Katamaṁ taṁ sīlaṁ jīvitapariyantaṁ?</span><br />
</p>
<p id="ps1p1c215p2">
<span class="m-text m-primary">Idhekacco jīvitahetu jīvitapaccayā jīvitakāraṇā yathāsamādinnaṁ sikkhāpadaṁ vītikkamati—</span><br />
</p>
<p id="ps1p1c215p3">
<span class="m-text m-primary">idaṁ taṁ sīlaṁ jīvitapariyantaṁ.</span><br />
</p>
<p id="ps1p1c215p4">
<span class="m-text m-primary">Evarūpāni sīlāni khaṇḍāni chiddāni sabalāni kammāsāni na bhujissāni na viññuppasatthāni parāmaṭṭhāni asamādhisaṁvattanikāni na avippaṭisāravatthukāni na pāmojjavatthukāni na pītivatthukāni na passaddhivatthukāni na sukhavatthukāni na samādhivatthukāni na yathābhūtañāṇadassanavatthukāni na ekantanibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattanti—</span><br />
</p>
<p id="ps1p1c215p5">
<span class="m-text m-primary">idaṁ taṁ sīlaṁ pariyantaṁ.</span><br />
</p>
<p id="ps1p1c216p1">
<span class="m-text m-primary">Katamaṁ taṁ sīlaṁ apariyantaṁ?</span><br />
</p>
<p id="ps1p1c216p2">
<span class="m-text m-primary">Atthi sīlaṁ na lābhapariyantaṁ, atthi sīlaṁ na yasapariyantaṁ, atthi sīlaṁ na ñātipariyantaṁ, atthi sīlaṁ na aṅgapariyantaṁ, atthi sīlaṁ na jīvitapariyantaṁ.</span><br />
</p>
<p id="ps1p1c217p1">
<span class="m-text m-primary">Katamaṁ taṁ sīlaṁ na lābhapariyantaṁ?</span><br />
</p>
<p id="ps1p1c217p2">
<span class="m-text m-primary">Idhekacco lābhahetu lābhapaccayā lābhakāraṇā yathāsamādinnaṁ sikkhāpadaṁ vītikkamāya cittampi na uppādeti, kiṁ so vītikkamissati.</span><br />
</p>
<p id="ps1p1c217p3">
<span class="m-text m-primary">Idaṁ taṁ sīlaṁ na lābhapariyantaṁ.</span><br />
</p>
<p id="ps1p1c218p1">
<span class="m-text m-primary">Katamaṁ taṁ sīlaṁ na yasapariyantaṁ?</span><br />
</p>
<p id="ps1p1c218p2">
<span class="m-text m-primary">Idhekacco yasahetu yasapaccayā yasakāraṇā yathāsamādinnaṁ sikkhāpadaṁ vītikkamāya cittampi na uppādeti, kiṁ so vītikkamissati.</span><br />
</p>
<p id="ps1p1c218p3">
<span class="m-text m-primary">Idaṁ taṁ sīlaṁ na yasapariyantaṁ.</span><br />
</p>
<p id="ps1p1c219p1">
<span class="m-text m-primary">Katamaṁ taṁ sīlaṁ na ñātipariyantaṁ?</span><br />
</p>
<p id="ps1p1c219p2">
<span class="m-text m-primary">Idhekacco ñātihetu ñātipaccayā ñātikāraṇā yathāsamādinnaṁ sikkhāpadaṁ vītikkamāya cittampi na uppādeti, kiṁ so vītikkamissati.</span><br />
</p>
<p id="ps1p1c219p3">
<span class="m-text m-primary">Idaṁ taṁ sīlaṁ na ñātipariyantaṁ.</span><br />
</p>
<p id="ps1p1c220p1">
<span class="m-text m-primary">Katamaṁ taṁ sīlaṁ na aṅgapariyantaṁ?</span><br />
</p>
<p id="ps1p1c220p2">
<span class="m-text m-primary">Idhekacco aṅgahetu aṅgapaccayā aṅgakāraṇā yathāsamādinnaṁ sikkhāpadaṁ vītikkamāya cittampi na uppādeti, kiṁ so vītikkamissati.</span><br />
</p>
<p id="ps1p1c220p3">
<span class="m-text m-primary">Idaṁ taṁ sīlaṁ na aṅgapariyantaṁ.</span><br />
</p>
<p id="ps1p1c221p1">
<span class="m-text m-primary">Katamaṁ taṁ sīlaṁ na jīvitapariyantaṁ?</span><br />
</p>
<p id="ps1p1c221p2">
<span class="m-text m-primary">Idhekacco jīvitahetu jīvitapaccayā jīvitakāraṇā yathāsamādinnaṁ sikkhāpadaṁ vītikkamāya cittampi na uppādeti, kiṁ so vītikkamissati.</span><br />
</p>
<p id="ps1p1c221p3">
<span class="m-text m-primary">Idaṁ taṁ sīlaṁ na jīvitapariyantaṁ.</span><br />
</p>
<p id="ps1p1c221p4">
<span class="m-text m-primary">Evarūpāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṁvattanikāni avippaṭisāravatthukāni pāmojjavatthukāni pītivatthukāni passaddhivatthukāni sukhavatthukāni samādhivatthukāni yathābhūtañāṇadassanavatthukāni ekantanibbidāya virāgāya nirodhāya upasamāya abhiññāya sambodhāya nibbānāya saṁvattanti—</span><br />
</p>
<p id="ps1p1c221p5">
<span class="m-text m-primary">idaṁ taṁ sīlaṁ apariyantaṁ.</span><br />
</p>
<p id="ps1p1c222p1">
<span class="m-text m-primary">Kiṁ sīlaṁ?</span><br />
</p>
<p id="ps1p1c222p2">
<span class="m-text m-primary">Kati sīlāni?</span><br />
</p>
<p id="ps1p1c222p3">
<span class="m-text m-primary">Kiṁ samuṭṭhānaṁ sīlaṁ?</span><br />
</p>
<p id="ps1p1c222p4">
<span class="m-text m-primary">Kati dhammasamodhānaṁ sīlaṁ?</span><br />
</p>
<p id="ps1p1c223p1">
<span class="m-text m-primary">**Kiṁ sīlan**ti cetanā sīlaṁ, cetasikaṁ sīlaṁ, saṁvaro sīlaṁ, avītikkamo sīlaṁ.</span><br />
</p>
<p id="ps1p1c224p1">
<span class="m-text m-primary">**Kati sīlānī**ti tīṇi sīlāni—</span><br />
</p>
<p id="ps1p1c224p2">
<span class="m-text m-primary">kusalasīlaṁ, akusalasīlaṁ, abyākatasīlaṁ.</span><br />
</p>
<p id="ps1p1c225p1">
<span class="m-text m-primary">**Kiṁ samuṭṭhānaṁ sīlan**ti kusalacittasamuṭṭhānaṁ kusalasīlaṁ, akusalacittasamuṭṭhānaṁ akusalasīlaṁ, abyākatacittasamuṭṭhānaṁ abyākatasīlaṁ.</span><br />
</p>
<p id="ps1p1c226p1">
<span class="m-text m-primary">**Kati dhammasamodhānaṁ sīlan**ti saṁvarasamodhānaṁ sīlaṁ, avītikkamasamodhānaṁ sīlaṁ, tathābhāve jātacetanāsamodhānaṁ sīlaṁ.</span><br />
</p>
<p id="ps1p1c227p1">
<span class="m-text m-primary">Pāṇātipātaṁ saṁvaraṭṭhena sīlaṁ, avītikkamaṭṭhena sīlaṁ.</span><br />
</p>
<p id="ps1p1c227p2">
<span class="m-text m-primary">Adinnādānaṁ saṁvaraṭṭhena sīlaṁ, avītikkamaṭṭhena sīlaṁ.</span><br />
</p>
<p id="ps1p1c227p3">
<span class="m-text m-primary">Kāmesumicchācāraṁ saṁvaraṭṭhena sīlaṁ, avītikkamaṭṭhena sīlaṁ.</span><br />
</p>
<p id="ps1p1c227p4">
<span class="m-text m-primary">Musāvādaṁ saṁvaraṭṭhena sīlaṁ, avītikkamaṭṭhena sīlaṁ.</span><br />
</p>
<p id="ps1p1c227p5">
<span class="m-text m-primary">Pisuṇaṁ vācaṁ saṁvaraṭṭhena sīlaṁ, avītikkamaṭṭhena sīlaṁ.</span><br />
</p>
<p id="ps1p1c227p6">
<span class="m-text m-primary">Pharusaṁ vācaṁ saṁvaraṭṭhena sīlaṁ, avītikkamaṭṭhena sīlaṁ.</span><br />
</p>
<p id="ps1p1c227p7">
<span class="m-text m-primary">Samphappalāpaṁ saṁvaraṭṭhena sīlaṁ, avītikkamaṭṭhena sīlaṁ.</span><br />
</p>
<p id="ps1p1c227p8">
<span class="m-text m-primary">Abhijjhaṁ saṁvaraṭṭhena sīlaṁ, avītikkamaṭṭhena sīlaṁ.</span><br />
</p>
<p id="ps1p1c227p9">
<span class="m-text m-primary">Byāpādaṁ saṁvaraṭṭhena sīlaṁ, avītikkamaṭṭhena sīlaṁ.</span><br />
</p>
<p id="ps1p1c227p10">
<span class="m-text m-primary">Micchādiṭṭhiṁ saṁvaraṭṭhena sīlaṁ, avītikkamaṭṭhena sīlaṁ.</span><br />
</p>
<p id="ps1p1c228p1">
<span class="m-text m-primary">Nekkhammena kāmacchandaṁ saṁvaraṭṭhena sīlaṁ, avītikkamaṭṭhena sīlaṁ.</span><br />
</p>
<p id="ps1p1c228p2">
<span class="m-text m-primary">Abyāpādena byāpādaṁ saṁvaraṭṭhena sīlaṁ, avītikkamaṭṭhena sīlaṁ.</span><br />
</p>
<p id="ps1p1c228p3">
<span class="m-text m-primary">Ālokasaññāya thinamiddhaṁ …</span><br />
</p>
<p id="ps1p1c228p4">
<span class="m-text m-primary">avikkhepaṭṭhena uddhaccaṁ …</span><br />
</p>
<p id="ps1p1c228p5">
<span class="m-text m-primary">dhammavavatthānena vicikicchaṁ …</span><br />
</p>
<p id="ps1p1c228p6">
<span class="m-text m-primary">ñāṇena avijjaṁ …</span><br />
</p>
<p id="ps1p1c228p7">
<span class="m-text m-primary">pāmojjena aratiṁ ….</span><br />
</p>
<p id="ps1p1c229p1">
<span class="m-text m-primary">Paṭhamena jhānena nīvaraṇe …</span><br />
</p>
<p id="ps1p1c229p2">
<span class="m-text m-primary">dutiyena jhānena vitakkavicāre …</span><br />
</p>
<p id="ps1p1c229p3">
<span class="m-text m-primary">tatiyena jhānena pītiṁ …</span><br />
</p>
<p id="ps1p1c229p4">
<span class="m-text m-primary">catutthena jhānena sukhadukkhaṁ …</span><br />
</p>
<p id="ps1p1c229p5">
<span class="m-text m-primary">ākāsānañcāyatanasamāpattiyā rūpasaññaṁ paṭighasaññaṁ nānattasaññaṁ …</span><br />
</p>
<p id="ps1p1c229p6">
<span class="m-text m-primary">viññāṇañcāyatanasamāpattiyā ākāsānañcāyatanasaññaṁ …</span><br />
</p>
<p id="ps1p1c229p7">
<span class="m-text m-primary">ākiñcaññāyatanasamāpattiyā viññāṇañcāyatanasaññaṁ …</span><br />
</p>
<p id="ps1p1c229p8">
<span class="m-text m-primary">nevasaññānāsaññāyatanasamāpattiyā ākiñcaññāyatanasaññaṁ.</span><br />
</p>
<p id="ps1p1c230p1">
<span class="m-text m-primary">Aniccānupassanāya niccasaññaṁ …</span><br />
</p>
<p id="ps1p1c230p2">
<span class="m-text m-primary">dukkhānupassanāya sukhasaññaṁ …</span><br />
</p>
<p id="ps1p1c230p3">
<span class="m-text m-primary">anattā anupassanāya attasaññaṁ …</span><br />
</p>
<p id="ps1p1c230p4">
<span class="m-text m-primary">nibbidānupassanāya nandiṁ …</span><br />
</p>
<p id="ps1p1c230p5">
<span class="m-text m-primary">virāgānupassanāya rāgaṁ …</span><br />
</p>
<p id="ps1p1c230p6">
<span class="m-text m-primary">nirodhānupassanāya samudayaṁ …</span><br />
</p>
<p id="ps1p1c230p7">
<span class="m-text m-primary">paṭinissaggānupassanāya ādānaṁ …</span><br />
</p>
<p id="ps1p1c230p8">
<span class="m-text m-primary">khayānupassanāya ghanasaññaṁ …</span><br />
</p>
<p id="ps1p1c230p9">
<span class="m-text m-primary">vayānupassanāya āyūhanaṁ …</span><br />
</p>
<p id="ps1p1c230p10">
<span class="m-text m-primary">vipariṇāmānupassanāya dhuvasaññaṁ …</span><br />
</p>
<p id="ps1p1c230p11">
<span class="m-text m-primary">animittānupassanāya nimittaṁ …</span><br />
</p>
<p id="ps1p1c230p12">
<span class="m-text m-primary">appaṇihitānupassanāya paṇidhiṁ …</span><br />
</p>
<p id="ps1p1c230p13">
<span class="m-text m-primary">suññatānupassanāya abhinivesaṁ …</span><br />
</p>
<p id="ps1p1c230p14">
<span class="m-text m-primary">adhipaññādhammavipassanāya sārādānābhinivesaṁ …</span><br />
</p>
<p id="ps1p1c230p15">
<span class="m-text m-primary">yathābhūtañāṇadassanena sammohābhinivesaṁ …</span><br />
</p>
<p id="ps1p1c230p16">
<span class="m-text m-primary">ādīnavānupassanāya ālayābhinivesaṁ …</span><br />
</p>
<p id="ps1p1c230p17">
<span class="m-text m-primary">paṭisaṅkhānupassanāya appaṭisaṅkhaṁ …</span><br />
</p>
<p id="ps1p1c230p18">
<span class="m-text m-primary">vivaṭṭanānupassanāya saññogābhinivesaṁ ….</span><br />
</p>
<p id="ps1p1c231p1">
<span class="m-text m-primary">Sotāpattimaggena diṭṭhekaṭṭhe kilese …</span><br />
</p>
<p id="ps1p1c231p2">
<span class="m-text m-primary">sakadāgāmimaggena oḷārike kilese …</span><br />
</p>
<p id="ps1p1c231p3">
<span class="m-text m-primary">anāgāmimaggena aṇusahagate kilese …</span><br />
</p>
<p id="ps1p1c231p4">
<span class="m-text m-primary">arahattamaggena sabbakilese saṁvaraṭṭhena sīlaṁ, avītikkamaṭṭhena sīlaṁ.</span><br />
</p>
<p id="ps1p1c232p1">
<span class="m-text m-primary">Pañca sīlāni—</span><br />
</p>
<p id="ps1p1c232p2">
<span class="m-text m-primary">pāṇātipātassa pahānaṁ sīlaṁ, veramaṇī sīlaṁ, cetanā sīlaṁ, saṁvaro sīlaṁ, avītikkamo sīlaṁ.</span><br />
</p>
<p id="ps1p1c232p3">
<span class="m-text m-primary">Evarūpāni sīlāni cittassa avippaṭisārāya saṁvattanti, pāmojjāya saṁvattanti, pītiyā saṁvattanti, passaddhiyā saṁvattanti, somanassāya saṁvattanti, āsevanāya saṁvattanti, bhāvanāya saṁvattanti, bahulīkammāya saṁvattanti, alaṅkārāya saṁvattanti, parikkhārāya saṁvattanti, parivārāya saṁvattanti, pāripūriyā saṁvattanti, ekantanibbidāya virāgāya nirodhāya upasamāya abhiññāya sambodhāya nibbānāya saṁvattanti.</span><br />
</p>
<p id="ps1p1c233p1">
<span class="m-text m-primary">Evarūpānaṁ sīlānaṁ saṁvarapārisuddhi adhisīlaṁ, saṁvarapārisuddhiyā ṭhitaṁ cittaṁ na vikkhepaṁ gacchati, avikkhepapārisuddhi adhicittaṁ saṁvarapārisuddhiṁ sammā passati, avikkhepapārisuddhiṁ sammā passati.</span><br />
</p>
<p id="ps1p1c233p2">
<span class="m-text m-primary">Dassanapārisuddhi adhipaññā.</span><br />
</p>
<p id="ps1p1c233p3">
<span class="m-text m-primary">Yo tattha saṁvaraṭṭho, ayaṁ adhisīlasikkhā.</span><br />
</p>
<p id="ps1p1c233p4">
<span class="m-text m-primary">Yo tattha avikkhepaṭṭho, ayaṁ adhicittasikkhā.</span><br />
</p>
<p id="ps1p1c233p5">
<span class="m-text m-primary">Yo tattha dassanaṭṭho, ayaṁ adhipaññāsikkhā.</span><br />
</p>
<p id="ps1p1c234p1">
<span class="m-text m-primary">Imā tisso sikkhāyo āvajjanto sikkhati, jānanto sikkhati, passanto sikkhati, paccavekkhanto sikkhati, cittaṁ adhiṭṭhahanto sikkhati, saddhāya adhimuccanto sikkhati, vīriyaṁ paggaṇhanto sikkhati, satiṁ upaṭṭhapento sikkhati, cittaṁ samādahanto sikkhati, paññāya pajānanto sikkhati, abhiññeyyaṁ abhijānanto sikkhati, pariññeyyaṁ parijānanto sikkhati, pahātabbaṁ pajahanto sikkhati, sacchikātabbaṁ sacchikaronto sikkhati, bhāvetabbaṁ bhāvento sikkhati.</span><br />
</p>
<p id="ps1p1c235p1">
<span class="m-text m-primary">Pañca sīlāni—</span><br />
</p>
<p id="ps1p1c235p2">
<span class="m-text m-primary">adinnādānassa …</span><br />
</p>
<p id="ps1p1c235p3">
<span class="m-text m-primary">kāmesumicchācārassa …</span><br />
</p>
<p id="ps1p1c235p4">
<span class="m-text m-primary">musāvādassa …</span><br />
</p>
<p id="ps1p1c235p5">
<span class="m-text m-primary">pisuṇāya vācāya …</span><br />
</p>
<p id="ps1p1c235p6">
<span class="m-text m-primary">pharusāya vācāya …</span><br />
</p>
<p id="ps1p1c235p7">
<span class="m-text m-primary">samphappalāpassa …</span><br />
</p>
<p id="ps1p1c235p8">
<span class="m-text m-primary">abhijjhāya …</span><br />
</p>
<p id="ps1p1c235p9">
<span class="m-text m-primary">byāpādassa …</span><br />
</p>
<p id="ps1p1c235p10">
<span class="m-text m-primary">micchādiṭṭhiyā …</span><br />
</p>
<p id="ps1p1c236p1">
<span class="m-text m-primary">Nekkhammena kāmacchandassa …</span><br />
</p>
<p id="ps1p1c236p2">
<span class="m-text m-primary">abyāpādena byāpādassa …</span><br />
</p>
<p id="ps1p1c236p3">
<span class="m-text m-primary">ālokasaññāya thinamiddhassa …</span><br />
</p>
<p id="ps1p1c236p4">
<span class="m-text m-primary">avikkhepena uddhaccassa …</span><br />
</p>
<p id="ps1p1c236p5">
<span class="m-text m-primary">dhammavavatthānena vicikicchāya …</span><br />
</p>
<p id="ps1p1c236p6">
<span class="m-text m-primary">ñāṇena avijjāya …</span><br />
</p>
<p id="ps1p1c236p7">
<span class="m-text m-primary">pāmojjena aratiyā …</span><br />
</p>
<p id="ps1p1c237p1">
<span class="m-text m-primary">Paṭhamena jhānena nīvaraṇānaṁ …</span><br />
</p>
<p id="ps1p1c237p2">
<span class="m-text m-primary">dutiyena jhānena vitakkavicārānaṁ …</span><br />
</p>
<p id="ps1p1c237p3">
<span class="m-text m-primary">tatiyena jhānena pītiyā …</span><br />
</p>
<p id="ps1p1c237p4">
<span class="m-text m-primary">catutthena jhānena sukhadukkhānaṁ …</span><br />
</p>
<p id="ps1p1c237p5">
<span class="m-text m-primary">ākāsānañcāyatanasamāpattiyā rūpasaññāya paṭighasaññāya nānattasaññāya …</span><br />
</p>
<p id="ps1p1c237p6">
<span class="m-text m-primary">viññāṇañcāyatanasamāpattiyā ākāsānañcāyatanasaññāya …</span><br />
</p>
<p id="ps1p1c237p7">
<span class="m-text m-primary">ākiñcaññāyatanasamāpattiyā viññāṇañcāyatanasaññāya …</span><br />
</p>
<p id="ps1p1c237p8">
<span class="m-text m-primary">nevasaññānāsaññāyatanasamāpattiyā ākiñcaññāyatanasaññāya …</span><br />
</p>
<p id="ps1p1c238p1">
<span class="m-text m-primary">Aniccānupassanāya niccasaññāya …</span><br />
</p>
<p id="ps1p1c238p2">
<span class="m-text m-primary">dukkhānupassanāya sukhasaññāya …</span><br />
</p>
<p id="ps1p1c238p3">
<span class="m-text m-primary">anattānupassanāya attasaññāya …</span><br />
</p>
<p id="ps1p1c238p4">
<span class="m-text m-primary">nibbidānupassanāya nandiyā …</span><br />
</p>
<p id="ps1p1c238p5">
<span class="m-text m-primary">virāgānupassanāya rāgassa …</span><br />
</p>
<p id="ps1p1c238p6">
<span class="m-text m-primary">nirodhānupassanāya samudayassa …</span><br />
</p>
<p id="ps1p1c238p7">
<span class="m-text m-primary">paṭinissaggānupassanāya ādānassa …</span><br />
</p>
<p id="ps1p1c238p8">
<span class="m-text m-primary">khayānupassanāya ghanasaññāya …</span><br />
</p>
<p id="ps1p1c238p9">
<span class="m-text m-primary">vayānupassanāya āyūhanassa …</span><br />
</p>
<p id="ps1p1c238p10">
<span class="m-text m-primary">vipariṇāmānupassanāya dhuvasaññāya …</span><br />
</p>
<p id="ps1p1c238p11">
<span class="m-text m-primary">animittānupassanāya nimittassa …</span><br />
</p>
<p id="ps1p1c238p12">
<span class="m-text m-primary">appaṇihitānupassanāya paṇidhiyā …</span><br />
</p>
<p id="ps1p1c238p13">
<span class="m-text m-primary">suññatānupassanāya abhinivesassa …</span><br />
</p>
<p id="ps1p1c238p14">
<span class="m-text m-primary">adhipaññādhammavipassanāya sārāgābhinivesassa …</span><br />
</p>
<p id="ps1p1c238p15">
<span class="m-text m-primary">yathābhūtañāṇadassanena sammohābhinivesassa …</span><br />
</p>
<p id="ps1p1c238p16">
<span class="m-text m-primary">ādīnavānupassanāya ālayābhinivesassa …</span><br />
</p>
<p id="ps1p1c238p17">
<span class="m-text m-primary">paṭisaṅkhānupassanāya appaṭisaṅkhāya …</span><br />
</p>
<p id="ps1p1c238p18">
<span class="m-text m-primary">vivaṭṭanānupassanāya saññogābhinivesassa.</span><br />
</p>
<p id="ps1p1c239p1">
<span class="m-text m-primary">Sotāpattimaggena diṭṭhekaṭṭhānaṁ kilesānaṁ …</span><br />
</p>
<p id="ps1p1c239p2">
<span class="m-text m-primary">sakadāgāmimaggena oḷārikānaṁ kilesānaṁ …</span><br />
</p>
<p id="ps1p1c239p3">
<span class="m-text m-primary">anāgāmimaggena anusahagatānaṁ kilesānaṁ …</span><br />
</p>
<p id="ps1p1c239p4">
<span class="m-text m-primary">arahattamaggena sabbakilesānaṁ pahānaṁ sīlaṁ, veramaṇī sīlaṁ, cetanā sīlaṁ, saṁvaro sīlaṁ, avītikkamo sīlaṁ.</span><br />
</p>
<p id="ps1p1c239p5">
<span class="m-text m-primary">Evarūpāni sīlāni cittassa avippaṭisārāya saṁvattanti, pāmojjāya saṁvattanti, pītiyā saṁvattanti, passaddhiyā saṁvattanti, somanassāya saṁvattanti, āsevanāya saṁvattanti, bhāvanāya saṁvattanti, bahulīkammāya saṁvattanti, alaṅkārāya saṁvattanti, parikkhārāya saṁvattanti, parivārāya saṁvattanti, pāripūriyā saṁvattanti, ekantanibbidāya virāgāya nirodhāya upasamāya abhiññāya sambodhāya nibbānāya saṁvattanti.</span><br />
</p>
<p id="ps1p1c240p1">
<span class="m-text m-primary">Evarūpānaṁ sīlānaṁ saṁvarapārisuddhi adhisīlaṁ.</span><br />
</p>
<p id="ps1p1c240p2">
<span class="m-text m-primary">Saṁvarapārisuddhiyā ṭhitaṁ cittaṁ avikkhepaṁ gacchati, avikkhepapārisuddhi adhicittaṁ.</span><br />
</p>
<p id="ps1p1c240p3">
<span class="m-text m-primary">Saṁvarapārisuddhiṁ sammā passati, avikkhepapārisuddhiṁ sammā passati.</span><br />
</p>
<p id="ps1p1c240p4">
<span class="m-text m-primary">Dassanapārisuddhi adhipaññā.</span><br />
</p>
<p id="ps1p1c240p5">
<span class="m-text m-primary">Yo tattha saṁvaraṭṭho, ayaṁ adhisīlasikkhā.</span><br />
</p>
<p id="ps1p1c240p6">
<span class="m-text m-primary">Yo tattha avikkhepaṭṭho, ayaṁ adhicittasikkhā.</span><br />
</p>
<p id="ps1p1c240p7">
<span class="m-text m-primary">Yo tattha dassanaṭṭho, ayaṁ adhipaññāsikkhā.</span><br />
</p>
<p id="ps1p1c240p8">
<span class="m-text m-primary">Imā tisso sikkhāyo āvajjanto sikkhati, jānanto sikkhati, passanto sikkhati, paccavekkhanto sikkhati, cittaṁ adhiṭṭhahanto sikkhati, saddhāya adhimuccanto sikkhati, vīriyaṁ paggaṇhanto sikkhati, satiṁ upaṭṭhapento sikkhati, cittaṁ samādahanto sikkhati, paññāya pajānanto sikkhati, abhiññeyyaṁ abhijānanto sikkhati, pariññeyyaṁ parijānanto sikkhati pahātabbaṁ pajahanto sikkhati, sacchikātabbaṁ sacchikaronto sikkhati, bhāvetabbaṁ bhāvento sikkhati.</span><br />
</p>
<p id="ps1p1c240p9">
<span class="m-text m-primary">Taṁ ñātaṭṭhena ñāṇaṁ pajānanaṭṭhena paññā.</span><br />
</p>
<p id="ps1p1c240p10">
<span class="m-text m-primary">Tena vuccati—</span><br />
</p>
<p id="ps1p1c240p11">
<span class="m-text m-primary">“sutvāna saṁvare paññā sīlamaye ñāṇaṁ”.</span><br />
</p>
<p id="ps1p1c240p12">
<span class="m-text m-primary">Sīlamayañāṇaniddeso dutiyo.</span><br />
</p>
<p id="ps1p1c241p0">
<span class="m-text m-primary">1.1.3. Samādhibhāvanāmayañāṇaniddesa</span><br />
</p>
<p id="ps1p1c241p1">
<span class="m-text m-primary">Kathaṁ saṁvaritvā samādahane paññā samādhibhāvanāmaye ñāṇaṁ?</span><br />
</p>
<p id="ps1p1c242p1">
<span class="m-text m-primary">Eko samādhi—</span><br />
</p>
<p id="ps1p1c242p2">
<span class="m-text m-primary">cittassa ekaggatā.</span><br />
</p>
<p id="ps1p1c243p1">
<span class="m-text m-primary">Dve samādhī—</span><br />
</p>
<p id="ps1p1c243p2">
<span class="m-text m-primary">lokiyo samādhi, lokuttaro samādhi.</span><br />
</p>
<p id="ps1p1c244p1">
<span class="m-text m-primary">Tayo samādhī—</span><br />
</p>
<p id="ps1p1c244p2">
<span class="m-text m-primary">savitakkasavicāro samādhi, avitakkavicāramatto samādhi, avitakkaavicāro samādhi.</span><br />
</p>
<p id="ps1p1c245p1">
<span class="m-text m-primary">Cattāro samādhī—</span><br />
</p>
<p id="ps1p1c245p2">
<span class="m-text m-primary">hānabhāgiyo samādhi, ṭhitibhāgiyo samādhi, visesabhāgiyo samādhi, nibbedhabhāgiyo samādhi.</span><br />
</p>
<p id="ps1p1c246p1">
<span class="m-text m-primary">Pañca samādhī—</span><br />
</p>
<p id="ps1p1c246p2">
<span class="m-text m-primary">pītipharaṇatā, sukhapharaṇatā, cetopharaṇatā, ālokapharaṇatā, paccavekkhaṇānimittaṁ.</span><br />
</p>
<p id="ps1p1c247p1">
<span class="m-text m-primary">Cha samādhī—</span><br />
</p>
<p id="ps1p1c247p2">
<span class="m-text m-primary">buddhānussativasena cittassa ekaggatā avikkhepo samādhi, dhammānussativasena cittassa ekaggatā avikkhepo samādhi, saṅghānussativasena cittassa ekaggatā avikkhepo samādhi, sīlānussativasena cittassa ekaggatā avikkhepo samādhi, cāgānussativasena cittassa ekaggatā avikkhepo samādhi, devatānussativasena cittassa ekaggatā avikkhepo samādhi.</span><br />
</p>
<p id="ps1p1c248p1">
<span class="m-text m-primary">Satta samādhī—</span><br />
</p>
<p id="ps1p1c248p2">
<span class="m-text m-primary">samādhikusalatā, samādhissa samāpattikusalatā, samādhissa ṭhitikusalatā, samādhissa vuṭṭhānakusalatā, samādhissa kallatākusalatā, samādhissa gocarakusalatā, samādhissa abhinīhārakusalatā.</span><br />
</p>
<p id="ps1p1c249p1">
<span class="m-text m-primary">Aṭṭha samādhī—</span><br />
</p>
<p id="ps1p1c249p2">
<span class="m-text m-primary">pathavīkasiṇavasena cittassa ekaggatā avikkhepo samādhi, āpokasiṇavasena …pe…</span><br />
</p>
<p id="ps1p1c249p3">
<span class="m-text m-primary">tejokasiṇavasena …</span><br />
</p>
<p id="ps1p1c249p4">
<span class="m-text m-primary">vāyokasiṇavasena …</span><br />
</p>
<p id="ps1p1c249p5">
<span class="m-text m-primary">nīlakasiṇavasena …</span><br />
</p>
<p id="ps1p1c249p6">
<span class="m-text m-primary">pītakasiṇavasena …</span><br />
</p>
<p id="ps1p1c249p7">
<span class="m-text m-primary">lohitakasiṇavasena …</span><br />
</p>
<p id="ps1p1c249p8">
<span class="m-text m-primary">odātakasiṇavasena cittassa ekaggatā avikkhepo samādhi.</span><br />
</p>
<p id="ps1p1c250p1">
<span class="m-text m-primary">Nava samādhī—</span><br />
</p>
<p id="ps1p1c250p2">
<span class="m-text m-primary">rūpāvacaro samādhi atthi hīno, atthi majjho, atthi paṇīto;</span><br />
</p>
<p id="ps1p1c250p3">
<span class="m-text m-primary">arūpāvacaro samādhi atthi hīno, atthi majjho, atthi paṇīto;</span><br />
</p>
<p id="ps1p1c250p4">
<span class="m-text m-primary">suññato samādhi, animitto samādhi, appaṇihito samādhi.</span><br />
</p>
<p id="ps1p1c251p1">
<span class="m-text m-primary">Dasa samādhī—</span><br />
</p>
<p id="ps1p1c251p2">
<span class="m-text m-primary">uddhumātakasaññāvasena cittassa ekaggatā avikkhepo samādhi, vinīlakasaññāvasena …</span><br />
</p>
<p id="ps1p1c251p3">
<span class="m-text m-primary">vipubbakasaññāvasena …</span><br />
</p>
<p id="ps1p1c251p4">
<span class="m-text m-primary">vicchiddakasaññāvasena …</span><br />
</p>
<p id="ps1p1c251p5">
<span class="m-text m-primary">vikkhāyitakasaññāvasena …</span><br />
</p>
<p id="ps1p1c251p6">
<span class="m-text m-primary">vikkhittakasaññāvasena …</span><br />
</p>
<p id="ps1p1c251p7">
<span class="m-text m-primary">hatavikkhittakasaññāvasena …</span><br />
</p>
<p id="ps1p1c251p8">
<span class="m-text m-primary">lohitakasaññāvasena …</span><br />
</p>
<p id="ps1p1c251p9">
<span class="m-text m-primary">puḷavakasaññāvasena …</span><br />
</p>
<p id="ps1p1c251p10">
<span class="m-text m-primary">aṭṭhikasaññāvasena cittassa ekaggatā avikkhepo samādhi.</span><br />
</p>
<p id="ps1p1c251p11">
<span class="m-text m-primary">Ime pañcapaññāsa samādhī.</span><br />
</p>
<p id="ps1p1c252p1">
<span class="m-text m-primary">Api ca pañcavīsati samādhissa samādhiṭṭhā—</span><br />
</p>
<p id="ps1p1c252p2">
<span class="m-text m-primary">pariggahaṭṭhena samādhi, parivāraṭṭhena samādhi, paripūraṭṭhena samādhi, ekaggaṭṭhena samādhi, avikkhepaṭṭhena samādhi, avisāraṭṭhena samādhi, anāvilaṭṭhena samādhi, aniñjanaṭṭhena samādhi, vimuttaṭṭhena samādhi, ekattupaṭṭhānavasena cittassa ṭhitattā samādhi, samaṁ esatīti samādhi, visamaṁ nesatīti samādhi, samaṁ esitattā samādhi, visamaṁ nesitattā samādhi, samaṁ ādiyatīti samādhi, visamaṁ nādiyatīti samādhi, samaṁ ādinnattā samādhi, visamaṁ anādinnattā samādhi, samaṁ paṭipajjatīti samādhi, visamaṁ nappaṭipajjatīti samādhi, samaṁ paṭipannattā samādhi, visamaṁ nappaṭipannattā samādhi, samaṁ jhāyatīti samādhi, visamaṁ jhāpetīti samādhi, samaṁ jhātattā samādhi, visamaṁ jhāpitattā samādhi, samo ca hito ca sukho cāti samādhi.</span><br />
</p>
<p id="ps1p1c252p3">
<span class="m-text m-primary">Ime pañcavīsati samādhissa samādhiṭṭhā.</span><br />
</p>
<p id="ps1p1c252p4">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c252p5">
<span class="m-text m-primary">Tena vuccati—</span><br />
</p>
<p id="ps1p1c252p6">
<span class="m-text m-primary">“saṁvaritvā samādahane paññā samādhibhāvanāmaye ñāṇaṁ”.</span><br />
</p>
<p id="ps1p1c252p7">
<span class="m-text m-primary">Samādhibhāvanāmayañāṇaniddeso tatiyo.</span><br />
</p>
<p id="ps1p1c253p0">
<span class="m-text m-primary">1.1.4. Dhammaṭṭhitiñāṇaniddesa</span><br />
</p>
<p id="ps1p1c253p1">
<span class="m-text m-primary">Kathaṁ paccayapariggahe paññā dhammaṭṭhitiñāṇaṁ?</span><br />
</p>
<p id="ps1p1c253p2">
<span class="m-text m-primary">Avijjā saṅkhārānaṁ uppādaṭṭhiti ca pavattaṭṭhiti ca nimittaṭṭhiti ca āyūhanaṭṭhiti ca saññogaṭṭhiti ca palibodhaṭṭhiti ca samudayaṭṭhiti ca hetuṭṭhiti ca paccayaṭṭhiti ca.</span><br />
</p>
<p id="ps1p1c253p3">
<span class="m-text m-primary">Imehi navahākārehi avijjā paccayo, saṅkhārā paccayasamuppannā.</span><br />
</p>
<p id="ps1p1c253p4">
<span class="m-text m-primary">Ubhopete dhammā paccayasamuppannāti—</span><br />
</p>
<p id="ps1p1c253p5">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c253p6">
<span class="m-text m-primary">Atītampi addhānaṁ …</span><br />
</p>
<p id="ps1p1c253p7">
<span class="m-text m-primary">anāgatampi addhānaṁ avijjā saṅkhārānaṁ uppādaṭṭhiti ca pavattaṭṭhiti ca nimittaṭṭhiti ca āyūhanaṭṭhiti ca saññogaṭṭhiti ca palibodhaṭṭhiti ca samudayaṭṭhiti ca hetuṭṭhiti ca paccayaṭṭhiti ca.</span><br />
</p>
<p id="ps1p1c253p8">
<span class="m-text m-primary">Imehi navahākārehi avijjā paccayo, saṅkhārā paccayasamuppannā.</span><br />
</p>
<p id="ps1p1c253p9">
<span class="m-text m-primary">Ubhopete dhammā paccayasamuppannāti—</span><br />
</p>
<p id="ps1p1c253p10">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c254p1">
<span class="m-text m-primary">Saṅkhārā viññāṇassa …pe…</span><br />
</p>
<p id="ps1p1c254p2">
<span class="m-text m-primary">viññāṇaṁ nāmarūpassa …</span><br />
</p>
<p id="ps1p1c254p3">
<span class="m-text m-primary">nāmarūpaṁ saḷāyatanassa …</span><br />
</p>
<p id="ps1p1c254p4">
<span class="m-text m-primary">saḷāyatanaṁ phassassa …</span><br />
</p>
<p id="ps1p1c254p5">
<span class="m-text m-primary">phasso vedanāya …</span><br />
</p>
<p id="ps1p1c254p6">
<span class="m-text m-primary">vedanā taṇhāya …</span><br />
</p>
<p id="ps1p1c254p7">
<span class="m-text m-primary">taṇhā upādānassa …</span><br />
</p>
<p id="ps1p1c254p8">
<span class="m-text m-primary">upādānaṁ bhavassa …</span><br />
</p>
<p id="ps1p1c254p9">
<span class="m-text m-primary">bhavo jātiyā …</span><br />
</p>
<p id="ps1p1c254p10">
<span class="m-text m-primary">jāti jarāmaraṇassa uppādaṭṭhiti ca pavattaṭṭhiti ca nimittaṭṭhiti ca āyūhanaṭṭhiti ca saññogaṭṭhiti ca palibodhaṭṭhiti ca samudayaṭṭhiti ca hetuṭṭhiti ca paccayaṭṭhiti ca.</span><br />
</p>
<p id="ps1p1c254p11">
<span class="m-text m-primary">Imehi navahākārehi jāti paccayo, jarāmaraṇaṁ paccayasamuppannaṁ.</span><br />
</p>
<p id="ps1p1c254p12">
<span class="m-text m-primary">Ubhopete dhammā paccayasamuppannāti—</span><br />
</p>
<p id="ps1p1c254p13">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c254p14">
<span class="m-text m-primary">Atītampi addhānaṁ …</span><br />
</p>
<p id="ps1p1c254p15">
<span class="m-text m-primary">anāgatampi addhānaṁ jāti jarāmaraṇassa uppādaṭṭhiti ca pavattaṭṭhiti ca nimittaṭṭhiti ca āyūhanaṭṭhiti ca saññogaṭṭhiti ca palibodhaṭṭhiti ca samudayaṭṭhiti ca hetuṭṭhiti ca paccayaṭṭhiti ca.</span><br />
</p>
<p id="ps1p1c254p16">
<span class="m-text m-primary">Imehi navahākārehi jāti paccayo, jarāmaraṇaṁ paccayasamuppannaṁ.</span><br />
</p>
<p id="ps1p1c254p17">
<span class="m-text m-primary">Ubhopete dhammā paccayasamuppannāti—</span><br />
</p>
<p id="ps1p1c254p18">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c255p1">
<span class="m-text m-primary">Avijjā hetu, saṅkhārā hetusamuppannā.</span><br />
</p>
<p id="ps1p1c255p2">
<span class="m-text m-primary">Ubhopete dhammā hetusamuppannāti—</span><br />
</p>
<p id="ps1p1c255p3">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c255p4">
<span class="m-text m-primary">Atītampi addhānaṁ …</span><br />
</p>
<p id="ps1p1c255p5">
<span class="m-text m-primary">anāgatampi addhānaṁ avijjā hetu, saṅkhārā hetusamuppannā.</span><br />
</p>
<p id="ps1p1c255p6">
<span class="m-text m-primary">Ubhopete dhammā hetusamuppannāti—</span><br />
</p>
<p id="ps1p1c255p7">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c256p1">
<span class="m-text m-primary">Saṅkhārā hetu, viññāṇaṁ hetusamuppannaṁ …pe…</span><br />
</p>
<p id="ps1p1c256p2">
<span class="m-text m-primary">viññāṇaṁ hetu, nāmarūpaṁ hetusamuppannaṁ …</span><br />
</p>
<p id="ps1p1c256p3">
<span class="m-text m-primary">nāmarūpaṁ hetu, saḷāyatanaṁ hetusamuppannaṁ …</span><br />
</p>
<p id="ps1p1c256p4">
<span class="m-text m-primary">saḷāyatanaṁ hetu, phasso hetusamuppanno …</span><br />
</p>
<p id="ps1p1c256p5">
<span class="m-text m-primary">phasso hetu, vedanā hetusamuppannā …</span><br />
</p>
<p id="ps1p1c256p6">
<span class="m-text m-primary">vedanā hetu, taṇhā hetusamuppannā …</span><br />
</p>
<p id="ps1p1c256p7">
<span class="m-text m-primary">taṇhā hetu, upādānaṁ hetusamuppannaṁ …</span><br />
</p>
<p id="ps1p1c256p8">
<span class="m-text m-primary">upādānaṁ hetu, bhavo hetusamuppanno …</span><br />
</p>
<p id="ps1p1c256p9">
<span class="m-text m-primary">bhavo hetu, jāti hetusamuppannā …</span><br />
</p>
<p id="ps1p1c256p10">
<span class="m-text m-primary">jāti hetu, jarāmaraṇaṁ hetusamuppannaṁ.</span><br />
</p>
<p id="ps1p1c256p11">
<span class="m-text m-primary">Ubhopete dhammā hetusamuppannāti—</span><br />
</p>
<p id="ps1p1c256p12">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c256p13">
<span class="m-text m-primary">Atītampi addhānaṁ …</span><br />
</p>
<p id="ps1p1c256p14">
<span class="m-text m-primary">anāgatampi addhānaṁ jāti hetu, jarāmaraṇaṁ hetusamuppannaṁ.</span><br />
</p>
<p id="ps1p1c256p15">
<span class="m-text m-primary">Ubhopete dhammā hetusamuppannāti—</span><br />
</p>
<p id="ps1p1c256p16">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c257p1">
<span class="m-text m-primary">Avijjā paṭiccā, saṅkhārā paṭiccasamuppannā.</span><br />
</p>
<p id="ps1p1c257p2">
<span class="m-text m-primary">Ubhopete dhammā paṭiccasamuppannāti—</span><br />
</p>
<p id="ps1p1c257p3">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c257p4">
<span class="m-text m-primary">Atītampi addhānaṁ …</span><br />
</p>
<p id="ps1p1c257p5">
<span class="m-text m-primary">anāgatampi addhānaṁ avijjā paṭiccā, saṅkhārā paṭiccasamuppannā.</span><br />
</p>
<p id="ps1p1c257p6">
<span class="m-text m-primary">Ubhopete dhammā paṭiccasamuppannāti—</span><br />
</p>
<p id="ps1p1c257p7">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c258p1">
<span class="m-text m-primary">Saṅkhārā paṭiccā, viññāṇaṁ paṭiccasamuppannaṁ …pe…</span><br />
</p>
<p id="ps1p1c258p2">
<span class="m-text m-primary">viññāṇaṁ paṭiccaṁ, nāmarūpaṁ paṭiccasamuppannaṁ …</span><br />
</p>
<p id="ps1p1c258p3">
<span class="m-text m-primary">nāmarūpaṁ paṭiccaṁ, saḷāyatanaṁ paṭiccasamuppannaṁ …</span><br />
</p>
<p id="ps1p1c258p4">
<span class="m-text m-primary">saḷāyatanaṁ paṭiccaṁ, phasso paṭiccasamuppanno …</span><br />
</p>
<p id="ps1p1c258p5">
<span class="m-text m-primary">phasso paṭicco, vedanā paṭiccasamuppannā …</span><br />
</p>
<p id="ps1p1c258p6">
<span class="m-text m-primary">vedanā paṭiccā, taṇhā paṭiccasamuppannā …</span><br />
</p>
<p id="ps1p1c258p7">
<span class="m-text m-primary">taṇhā paṭiccā, upādānaṁ paṭiccasamuppannaṁ …</span><br />
</p>
<p id="ps1p1c258p8">
<span class="m-text m-primary">upādānaṁ paṭiccaṁ, bhavo paṭiccasamuppanno …</span><br />
</p>
<p id="ps1p1c258p9">
<span class="m-text m-primary">bhavo paṭicco, jāti paṭiccasamuppannā …</span><br />
</p>
<p id="ps1p1c258p10">
<span class="m-text m-primary">jāti paṭiccā, jarāmaraṇaṁ paṭiccasamuppannaṁ.</span><br />
</p>
<p id="ps1p1c258p11">
<span class="m-text m-primary">Ubhopete dhammā paṭiccasamuppannāti—</span><br />
</p>
<p id="ps1p1c258p12">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c258p13">
<span class="m-text m-primary">Atītampi addhānaṁ …</span><br />
</p>
<p id="ps1p1c258p14">
<span class="m-text m-primary">anāgatampi addhānaṁ jāti paṭiccā, jarāmaraṇaṁ paṭiccasamuppannaṁ.</span><br />
</p>
<p id="ps1p1c258p15">
<span class="m-text m-primary">Ubhopete dhammā paṭiccasamuppannāti—</span><br />
</p>
<p id="ps1p1c258p16">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c259p1">
<span class="m-text m-primary">Avijjā paccayo, saṅkhārā paccayasamuppannā.</span><br />
</p>
<p id="ps1p1c259p2">
<span class="m-text m-primary">Ubhopete dhammā paccayasamuppannāti—</span><br />
</p>
<p id="ps1p1c259p3">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c259p4">
<span class="m-text m-primary">Atītampi addhānaṁ …</span><br />
</p>
<p id="ps1p1c259p5">
<span class="m-text m-primary">anāgatampi addhānaṁ avijjā paccayo, saṅkhārā paccayasamuppannā.</span><br />
</p>
<p id="ps1p1c259p6">
<span class="m-text m-primary">Ubhopete dhammā paccayasamuppannāti—</span><br />
</p>
<p id="ps1p1c259p7">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c260p1">
<span class="m-text m-primary">Saṅkhārā paccayā, viññāṇaṁ paccayasamuppannaṁ …pe…</span><br />
</p>
<p id="ps1p1c260p2">
<span class="m-text m-primary">viññāṇaṁ paccayo, nāmarūpaṁ paccayasamuppannaṁ …</span><br />
</p>
<p id="ps1p1c260p3">
<span class="m-text m-primary">nāmarūpaṁ paccayo, saḷāyatanaṁ paccayasamuppannaṁ …</span><br />
</p>
<p id="ps1p1c260p4">
<span class="m-text m-primary">saḷāyatanaṁ paccayo, phasso paccayasamuppanno …</span><br />
</p>
<p id="ps1p1c260p5">
<span class="m-text m-primary">phasso paccayo, vedanā paccayasamuppannā …</span><br />
</p>
<p id="ps1p1c260p6">
<span class="m-text m-primary">vedanā paccayo, taṇhā paccayasamuppannā …</span><br />
</p>
<p id="ps1p1c260p7">
<span class="m-text m-primary">taṇhā paccayo, upādānaṁ paccayasamuppannaṁ …</span><br />
</p>
<p id="ps1p1c260p8">
<span class="m-text m-primary">upādānaṁ paccayo, bhavo paccayasamuppanno …</span><br />
</p>
<p id="ps1p1c260p9">
<span class="m-text m-primary">bhavo paccayo, jāti paccayasamuppannā …</span><br />
</p>
<p id="ps1p1c260p10">
<span class="m-text m-primary">jāti paccayo, jarāmaraṇaṁ paccayasamuppannaṁ.</span><br />
</p>
<p id="ps1p1c260p11">
<span class="m-text m-primary">Ubhopete dhammā paccayasamuppannāti—</span><br />
</p>
<p id="ps1p1c260p12">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c260p13">
<span class="m-text m-primary">Atītampi addhānaṁ …</span><br />
</p>
<p id="ps1p1c260p14">
<span class="m-text m-primary">anāgatampi addhānaṁ jāti paccayo, jarāmaraṇaṁ paccayasamuppannaṁ.</span><br />
</p>
<p id="ps1p1c260p15">
<span class="m-text m-primary">Ubhopete dhammā paccayasamuppannāti—</span><br />
</p>
<p id="ps1p1c260p16">
<span class="m-text m-primary">paccayapariggahe paññā dhammaṭṭhitiñāṇaṁ.</span><br />
</p>
<p id="ps1p1c261p1">
<span class="m-text m-primary">Purimakammabhavasmiṁ moho avijjā, āyūhanā saṅkhārā, nikanti taṇhā, upagamanaṁ upādānaṁ, cetanā bhavo.</span><br />
</p>
<p id="ps1p1c261p2">
<span class="m-text m-primary">Ime pañca dhammā purimakammabhavasmiṁ idha paṭisandhiyā paccayā.</span><br />
</p>
<p id="ps1p1c261p3">
<span class="m-text m-primary">Idha paṭisandhi viññāṇaṁ, okkanti nāmarūpaṁ, pasādo āyatanaṁ, phuṭṭho phasso, vedayitaṁ vedanā.</span><br />
</p>
<p id="ps1p1c261p4">
<span class="m-text m-primary">Ime pañca dhammā idhupapattibhavasmiṁ purekatassa kammassa paccayā.</span><br />
</p>
<p id="ps1p1c261p5">
<span class="m-text m-primary">Idha paripakkattā āyatanānaṁ moho avijjā, āyūhanā saṅkhārā, nikanti taṇhā upagamanaṁ upādānaṁ, cetanā bhavo.</span><br />
</p>
<p id="ps1p1c261p6">
<span class="m-text m-primary">Ime pañca dhammā idha kammabhavasmiṁ āyatiṁ paṭisandhiyā paccayā.</span><br />
</p>
<p id="ps1p1c261p7">
<span class="m-text m-primary">Āyatiṁ paṭisandhi viññāṇaṁ, okkanti nāmarūpaṁ, pasādo āyatanaṁ, phuṭṭho phasso, vedayitaṁ vedanā.</span><br />
</p>
<p id="ps1p1c261p8">
<span class="m-text m-primary">Ime pañca dhammā āyatiṁ upapattibhavasmiṁ idha katassa kammassa paccayā.</span><br />
</p>
<p id="ps1p1c261p9">
<span class="m-text m-primary">Itime catusaṅkhepe tayo addhe tisandhiṁ vīsatiyā ākārehi paṭiccasamuppādaṁ jānāti passati aññāti paṭivijjhati.</span><br />
</p>
<p id="ps1p1c261p10">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c261p11">
<span class="m-text m-primary">Tena vuccati—</span><br />
</p>
<p id="ps1p1c261p12">
<span class="m-text m-primary">“paccayapariggahe paññā dhammaṭṭhitiñāṇaṁ”.</span><br />
</p>
<p id="ps1p1c261p13">
<span class="m-text m-primary">Dhammaṭṭhitiñāṇaniddeso catuttho.</span><br />
</p>
<p id="ps1p1c262p0">
<span class="m-text m-primary">1.1.5. Sammasanañāṇaniddesa</span><br />
</p>
<p id="ps1p1c262p1">
<span class="m-text m-primary">Kathaṁ atītānāgatapaccuppannānaṁ dhammānaṁ saṅkhipitvā vavatthāne paññā sammasane ñāṇaṁ?</span><br />
</p>
<p id="ps1p1c263p1">
<span class="m-text m-primary">Yaṁ kiñci rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ rūpaṁ aniccato vavattheti ekaṁ sammasanaṁ, dukkhato vavattheti ekaṁ sammasanaṁ, anattato vavattheti ekaṁ sammasanaṁ.</span><br />
</p>
<p id="ps1p1c264p1">
<span class="m-text m-primary">Yā kāci vedanā …pe…</span><br />
</p>
<p id="ps1p1c264p2">
<span class="m-text m-primary">yā kāci saññā …</span><br />
</p>
<p id="ps1p1c264p3">
<span class="m-text m-primary">ye keci saṅkhārā …</span><br />
</p>
<p id="ps1p1c264p4">
<span class="m-text m-primary">yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ viññāṇaṁ aniccato vavattheti ekaṁ sammasanaṁ, dukkhato vavattheti ekaṁ sammasanaṁ, anattato vavattheti ekaṁ sammasanaṁ.</span><br />
</p>
<p id="ps1p1c265p1">
<span class="m-text m-primary">Cakkhuṁ …pe…</span><br />
</p>
<p id="ps1p1c265p2">
<span class="m-text m-primary">jarāmaraṇaṁ atītānāgatapaccuppannaṁ aniccato vavattheti ekaṁ sammasanaṁ, dukkhato vavattheti ekaṁ sammasanaṁ, anattato vavattheti ekaṁ sammasanaṁ.</span><br />
</p>
<p id="ps1p1c266p1">
<span class="m-text m-primary">Rūpaṁ atītānāgatapaccuppannaṁ aniccaṁ khayaṭṭhena, dukkhaṁ bhayaṭṭhena anattā asārakaṭṭhenāti saṅkhipitvā vavatthāne paññā sammasane ñāṇaṁ.</span><br />
</p>
<p id="ps1p1c266p2">
<span class="m-text m-primary">Vedanā …pe…</span><br />
</p>
<p id="ps1p1c266p3">
<span class="m-text m-primary">saññā …pe…</span><br />
</p>
<p id="ps1p1c266p4">
<span class="m-text m-primary">saṅkhārā …pe…</span><br />
</p>
<p id="ps1p1c266p5">
<span class="m-text m-primary">viññāṇaṁ …pe…</span><br />
</p>
<p id="ps1p1c266p6">
<span class="m-text m-primary">cakkhu …pe…</span><br />
</p>
<p id="ps1p1c266p7">
<span class="m-text m-primary">jarāmaraṇaṁ atītānāgatapaccuppannaṁ aniccaṁ khayaṭṭhena, dukkhaṁ bhayaṭṭhena, anattā asārakaṭṭhenāti saṅkhipitvā vavatthāne paññā sammasane ñāṇaṁ.</span><br />
</p>
<p id="ps1p1c267p1">
<span class="m-text m-primary">Rūpaṁ atītānāgatapaccuppannaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammanti saṅkhipitvā vavatthāne paññā sammasane ñāṇaṁ.</span><br />
</p>
<p id="ps1p1c267p2">
<span class="m-text m-primary">Vedanā …pe…</span><br />
</p>
<p id="ps1p1c267p3">
<span class="m-text m-primary">saññā …</span><br />
</p>
<p id="ps1p1c267p4">
<span class="m-text m-primary">saṅkhārā …</span><br />
</p>
<p id="ps1p1c267p5">
<span class="m-text m-primary">viññāṇaṁ …</span><br />
</p>
<p id="ps1p1c267p6">
<span class="m-text m-primary">cakkhu …pe…</span><br />
</p>
<p id="ps1p1c267p7">
<span class="m-text m-primary">jarāmaraṇaṁ atītānāgatapaccuppannaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammanti saṅkhipitvā vavatthāne paññā sammasane ñāṇaṁ.</span><br />
</p>
<p id="ps1p1c268p1">
<span class="m-text m-primary">Jātipaccayā jarāmaraṇaṁ, asati jātiyā natthi jarāmaraṇanti saṅkhipitvā vavatthāne paññā sammasane ñāṇaṁ.</span><br />
</p>
<p id="ps1p1c268p2">
<span class="m-text m-primary">Atītampi addhānaṁ …</span><br />
</p>
<p id="ps1p1c268p3">
<span class="m-text m-primary">anāgatampi addhānaṁ jātipaccayā jarāmaraṇaṁ, asati jātiyā natthi jarāmaraṇanti saṅkhipitvā vavatthāne paññā sammasane ñāṇaṁ.</span><br />
</p>
<p id="ps1p1c268p4">
<span class="m-text m-primary">Bhavapaccayā jāti, asati …pe…</span><br />
</p>
<p id="ps1p1c268p5">
<span class="m-text m-primary">upādānapaccayā bhavo, asati …pe…</span><br />
</p>
<p id="ps1p1c268p6">
<span class="m-text m-primary">taṇhāpaccayā upādānaṁ, asati …pe…</span><br />
</p>
<p id="ps1p1c268p7">
<span class="m-text m-primary">vedanāpaccayā taṇhā, asati …pe…</span><br />
</p>
<p id="ps1p1c268p8">
<span class="m-text m-primary">phassapaccayā vedanā, asati …pe…</span><br />
</p>
<p id="ps1p1c268p9">
<span class="m-text m-primary">saḷāyatanapaccayā phasso, asati …pe…</span><br />
</p>
<p id="ps1p1c268p10">
<span class="m-text m-primary">nāmarūpapaccayā saḷāyatanaṁ, asati …pe…</span><br />
</p>
<p id="ps1p1c268p11">
<span class="m-text m-primary">viññāṇapaccayā nāmarūpaṁ, asati …pe…</span><br />
</p>
<p id="ps1p1c268p12">
<span class="m-text m-primary">saṅkhārapaccayā viññāṇaṁ, asati …pe…</span><br />
</p>
<p id="ps1p1c268p13">
<span class="m-text m-primary">avijjāpaccayā saṅkhārā, asati avijjāya natthi saṅkhārāti saṅkhipitvā vavatthāne paññā sammasane ñāṇaṁ.</span><br />
</p>
<p id="ps1p1c268p14">
<span class="m-text m-primary">Atītampi addhānaṁ …</span><br />
</p>
<p id="ps1p1c268p15">
<span class="m-text m-primary">anāgatampi addhānaṁ avijjāpaccayā saṅkhārā, asati avijjāya natthi saṅkhārāti saṅkhipitvā vavatthāne paññā sammasane ñāṇaṁ.</span><br />
</p>
<p id="ps1p1c268p16">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c268p17">
<span class="m-text m-primary">Tena vuccati—</span><br />
</p>
<p id="ps1p1c268p18">
<span class="m-text m-primary">“atītānāgatapaccuppannānaṁ dhammānaṁ saṅkhipitvā vavatthāne paññā sammasane ñāṇaṁ”.</span><br />
</p>
<p id="ps1p1c268p19">
<span class="m-text m-primary">Sammasanañāṇaniddeso pañcamo.</span><br />
</p>
<p id="ps1p1c269p0">
<span class="m-text m-primary">1.1.6. Udayabbayañāṇaniddesa</span><br />
</p>
<p id="ps1p1c269p1">
<span class="m-text m-primary">Kathaṁ paccuppannānaṁ dhammānaṁ vipariṇāmānupassane paññā udayabbayānupassane ñāṇaṁ?</span><br />
</p>
<p id="ps1p1c269p2">
<span class="m-text m-primary">Jātaṁ rūpaṁ paccuppannaṁ, tassa nibbattilakkhaṇaṁ udayo, vipariṇāmalakkhaṇaṁ vayo, anupassanā ñāṇaṁ.</span><br />
</p>
<p id="ps1p1c269p3">
<span class="m-text m-primary">Jātā vedanā …</span><br />
</p>
<p id="ps1p1c269p4">
<span class="m-text m-primary">jātā saññā …</span><br />
</p>
<p id="ps1p1c269p5">
<span class="m-text m-primary">jātā saṅkhārā …</span><br />
</p>
<p id="ps1p1c269p6">
<span class="m-text m-primary">jātaṁ viññāṇaṁ …</span><br />
</p>
<p id="ps1p1c269p7">
<span class="m-text m-primary">jātaṁ cakkhu …pe…</span><br />
</p>
<p id="ps1p1c269p8">
<span class="m-text m-primary">jāto bhavo paccuppanno, tassa nibbattilakkhaṇaṁ udayo, vipariṇāmalakkhaṇaṁ vayo, anupassanā ñāṇaṁ.</span><br />
</p>
<p id="ps1p1c270p1">
<span class="m-text m-primary">Pañcannaṁ khandhānaṁ udayaṁ passanto kati lakkhaṇāni passati, vayaṁ passanto kati lakkhaṇāni passati, udayabbayaṁ passanto kati lakkhaṇāni passati?</span><br />
</p>
<p id="ps1p1c270p2">
<span class="m-text m-primary">Pañcannaṁ khandhānaṁ udayaṁ passanto pañcavīsati lakkhaṇāni passati, vayaṁ passanto pañcavīsati lakkhaṇāni passati;</span><br />
</p>
<p id="ps1p1c270p3">
<span class="m-text m-primary">udayabbayaṁ passanto paññāsa lakkhaṇāni passati.</span><br />
</p>
<p id="ps1p1c271p1">
<span class="m-text m-primary">Rūpakkhandhassa udayaṁ passanto kati lakkhaṇāni passati, vayaṁ passanto kati lakkhaṇāni passati, udayabbayaṁ passanto kati lakkhaṇāni passati?</span><br />
</p>
<p id="ps1p1c271p2">
<span class="m-text m-primary">Vedanākkhandhassa …pe…</span><br />
</p>
<p id="ps1p1c271p3">
<span class="m-text m-primary">saññākkhandhassa …pe…</span><br />
</p>
<p id="ps1p1c271p4">
<span class="m-text m-primary">saṅkhārakkhandhassa …pe…</span><br />
</p>
<p id="ps1p1c271p5">
<span class="m-text m-primary">viññāṇakkhandhassa udayaṁ passanto kati lakkhaṇāni passati, vayaṁ passanto kati lakkhaṇāni passati, udayabbayaṁ passanto kati lakkhaṇāni passati?</span><br />
</p>
<p id="ps1p1c271p6">
<span class="m-text m-primary">Rūpakkhandhassa udayaṁ passanto pañca lakkhaṇāni passati, vayaṁ passanto pañca lakkhaṇāni passati;</span><br />
</p>
<p id="ps1p1c271p7">
<span class="m-text m-primary">udayabbayaṁ passanto dasa lakkhaṇāni passati.</span><br />
</p>
<p id="ps1p1c271p8">
<span class="m-text m-primary">Vedanākkhandhassa …pe…</span><br />
</p>
<p id="ps1p1c271p9">
<span class="m-text m-primary">saññākkhandhassa …</span><br />
</p>
<p id="ps1p1c271p10">
<span class="m-text m-primary">saṅkhārakkhandhassa …</span><br />
</p>
<p id="ps1p1c271p11">
<span class="m-text m-primary">viññāṇakkhandhassa udayaṁ passanto pañca lakkhaṇāni passati, vayaṁ passanto pañca lakkhaṇāni passati;</span><br />
</p>
<p id="ps1p1c271p12">
<span class="m-text m-primary">udayabbayaṁ passanto dasa lakkhaṇāni passati.</span><br />
</p>
<p id="ps1p1c272p1">
<span class="m-text m-primary">Rūpakkhandhassa udayaṁ passanto katamāni pañca lakkhaṇāni passati?</span><br />
</p>
<p id="ps1p1c272p2">
<span class="m-text m-primary">Avijjāsamudayā rūpasamudayoti—</span><br />
</p>
<p id="ps1p1c272p3">
<span class="m-text m-primary">paccayasamudayaṭṭhena rūpakkhandhassa udayaṁ passati.</span><br />
</p>
<p id="ps1p1c272p4">
<span class="m-text m-primary">Taṇhāsamudayā rūpasamudayoti—</span><br />
</p>
<p id="ps1p1c272p5">
<span class="m-text m-primary">paccayasamudayaṭṭhena rūpakkhandhassa udayaṁ passati.</span><br />
</p>
<p id="ps1p1c272p6">
<span class="m-text m-primary">Kammasamudayā rūpasamudayoti—</span><br />
</p>
<p id="ps1p1c272p7">
<span class="m-text m-primary">paccayasamudayaṭṭhena rūpakkhandhassa udayaṁ passati.</span><br />
</p>
<p id="ps1p1c272p8">
<span class="m-text m-primary">Āhārasamudayā rūpasamudayoti—</span><br />
</p>
<p id="ps1p1c272p9">
<span class="m-text m-primary">paccayasamudayaṭṭhena rūpakkhandhassa udayaṁ passati.</span><br />
</p>
<p id="ps1p1c272p10">
<span class="m-text m-primary">Nibbattilakkhaṇaṁ passantopi rūpakkhandhassa udayaṁ passati.</span><br />
</p>
<p id="ps1p1c272p11">
<span class="m-text m-primary">Rūpakkhandhassa udayaṁ passanto imāni pañca lakkhaṇāni passati.</span><br />
</p>
<p id="ps1p1c273p1">
<span class="m-text m-primary">Vayaṁ passanto katamāni pañca lakkhaṇāni passati?</span><br />
</p>
<p id="ps1p1c273p2">
<span class="m-text m-primary">Avijjānirodhā rūpanirodhoti—</span><br />
</p>
<p id="ps1p1c273p3">
<span class="m-text m-primary">paccayanirodhaṭṭhena rūpakkhandhassa vayaṁ passati.</span><br />
</p>
<p id="ps1p1c273p4">
<span class="m-text m-primary">Taṇhānirodhā rūpanirodhoti—</span><br />
</p>
<p id="ps1p1c273p5">
<span class="m-text m-primary">paccayanirodhaṭṭhena rūpakkhandhassa vayaṁ passati.</span><br />
</p>
<p id="ps1p1c273p6">
<span class="m-text m-primary">Kammanirodhā rūpanirodhoti—</span><br />
</p>
<p id="ps1p1c273p7">
<span class="m-text m-primary">paccayanirodhaṭṭhena rūpakkhandhassa vayaṁ passati.</span><br />
</p>
<p id="ps1p1c273p8">
<span class="m-text m-primary">Āhāranirodhā rūpanirodhoti—</span><br />
</p>
<p id="ps1p1c273p9">
<span class="m-text m-primary">paccayanirodhaṭṭhena rūpakkhandhassa vayaṁ passati.</span><br />
</p>
<p id="ps1p1c273p10">
<span class="m-text m-primary">Vipariṇāmalakkhaṇaṁ passantopi rūpakkhandhassa vayaṁ passati.</span><br />
</p>
<p id="ps1p1c273p11">
<span class="m-text m-primary">Rūpakkhandhassa vayaṁ passanto imāni pañca lakkhaṇāni passati.</span><br />
</p>
<p id="ps1p1c273p12">
<span class="m-text m-primary">Udayabbayaṁ passanto imāni dasa lakkhaṇāni passati.</span><br />
</p>
<p id="ps1p1c274p1">
<span class="m-text m-primary">Vedanākkhandhassa udayaṁ passanto katamāni pañca lakkhaṇāni passati?</span><br />
</p>
<p id="ps1p1c274p2">
<span class="m-text m-primary">Avijjāsamudayā vedanāsamudayoti—</span><br />
</p>
<p id="ps1p1c274p3">
<span class="m-text m-primary">paccayasamudayaṭṭhena vedanākkhandhassa udayaṁ passati.</span><br />
</p>
<p id="ps1p1c274p4">
<span class="m-text m-primary">Taṇhāsamudayā vedanāsamudayoti—</span><br />
</p>
<p id="ps1p1c274p5">
<span class="m-text m-primary">paccayasamudayaṭṭhena vedanākkhandhassa udayaṁ passati.</span><br />
</p>
<p id="ps1p1c274p6">
<span class="m-text m-primary">Kammasamudayā vedanāsamudayoti—</span><br />
</p>
<p id="ps1p1c274p7">
<span class="m-text m-primary">paccayasamudayaṭṭhena vedanākkhandhassa udayaṁ passati.</span><br />
</p>
<p id="ps1p1c274p8">
<span class="m-text m-primary">Phassasamudayā vedanāsamudayoti—</span><br />
</p>
<p id="ps1p1c274p9">
<span class="m-text m-primary">paccayasamudayaṭṭhena vedanākkhandhassa udayaṁ passati.</span><br />
</p>
<p id="ps1p1c274p10">
<span class="m-text m-primary">Nibbattilakkhaṇaṁ passantopi vedanākkhandhassa udayaṁ passati.</span><br />
</p>
<p id="ps1p1c274p11">
<span class="m-text m-primary">Vedanākkhandhassa udayaṁ passanto imāni pañca lakkhaṇāni passati.</span><br />
</p>
<p id="ps1p1c275p1">
<span class="m-text m-primary">Vayaṁ passanto katamāni pañca lakkhaṇāni passati?</span><br />
</p>
<p id="ps1p1c275p2">
<span class="m-text m-primary">Avijjānirodhā vedanānirodhoti—</span><br />
</p>
<p id="ps1p1c275p3">
<span class="m-text m-primary">paccayanirodhaṭṭhena vedanākkhandhassa vayaṁ passati.</span><br />
</p>
<p id="ps1p1c275p4">
<span class="m-text m-primary">Taṇhānirodhā vedanānirodhoti—</span><br />
</p>
<p id="ps1p1c275p5">
<span class="m-text m-primary">paccayanirodhaṭṭhena vedanākkhandhassa vayaṁ passati.</span><br />
</p>
<p id="ps1p1c275p6">
<span class="m-text m-primary">Kammanirodhā vedanānirodhoti—</span><br />
</p>
<p id="ps1p1c275p7">
<span class="m-text m-primary">paccayanirodhaṭṭhena vedanākkhandhassa vayaṁ passati.</span><br />
</p>
<p id="ps1p1c275p8">
<span class="m-text m-primary">Phassanirodhā vedanānirodhoti—</span><br />
</p>
<p id="ps1p1c275p9">
<span class="m-text m-primary">paccayanirodhaṭṭhena vedanākkhandhassa vayaṁ passati.</span><br />
</p>
<p id="ps1p1c275p10">
<span class="m-text m-primary">Vipariṇāmalakkhaṇaṁ passantopi vedanākkhandhassa vayaṁ passati.</span><br />
</p>
<p id="ps1p1c275p11">
<span class="m-text m-primary">Vedanākkhandhassa vayaṁ passanto imāni pañca lakkhaṇāni passati.</span><br />
</p>
<p id="ps1p1c275p12">
<span class="m-text m-primary">Udayabbayaṁ passanto imāni dasa lakkhaṇāni passati.</span><br />
</p>
<p id="ps1p1c276p1">
<span class="m-text m-primary">Saññākkhandhassa …pe…</span><br />
</p>
<p id="ps1p1c276p2">
<span class="m-text m-primary">saṅkhārakkhandhassa …pe…</span><br />
</p>
<p id="ps1p1c276p3">
<span class="m-text m-primary">viññāṇakkhandhassa udayaṁ passanto katamāni pañca lakkhaṇāni passati?</span><br />
</p>
<p id="ps1p1c276p4">
<span class="m-text m-primary">Avijjāsamudayā viññāṇasamudayoti—</span><br />
</p>
<p id="ps1p1c276p5">
<span class="m-text m-primary">paccayasamudayaṭṭhena viññāṇakkhandhassa udayaṁ passati.</span><br />
</p>
<p id="ps1p1c276p6">
<span class="m-text m-primary">Taṇhāsamudayā viññāṇasamudayoti paccayasamudayaṭṭhena viññāṇakkhandhassa udayaṁ passati.</span><br />
</p>
<p id="ps1p1c276p7">
<span class="m-text m-primary">Kammasamudayā viññāṇasamudayoti—</span><br />
</p>
<p id="ps1p1c276p8">
<span class="m-text m-primary">paccayasamudayaṭṭhena viññāṇakkhandhassa udayaṁ passati.</span><br />
</p>
<p id="ps1p1c276p9">
<span class="m-text m-primary">Nāmarūpasamudayā viññāṇasamudayoti—</span><br />
</p>
<p id="ps1p1c276p10">
<span class="m-text m-primary">paccayasamudayaṭṭhena viññāṇakkhandhassa udayaṁ passati.</span><br />
</p>
<p id="ps1p1c276p11">
<span class="m-text m-primary">Nibbattilakkhaṇaṁ passantopi viññāṇakkhandhassa udayaṁ passati.</span><br />
</p>
<p id="ps1p1c276p12">
<span class="m-text m-primary">Viññāṇakkhandhassa udayaṁ passanto imāni pañca lakkhaṇāni passati.</span><br />
</p>
<p id="ps1p1c277p1">
<span class="m-text m-primary">Vayaṁ passanto katamāni pañca lakkhaṇāni passati?</span><br />
</p>
<p id="ps1p1c277p2">
<span class="m-text m-primary">Avijjānirodhā viññāṇanirodhoti—</span><br />
</p>
<p id="ps1p1c277p3">
<span class="m-text m-primary">paccayanirodhaṭṭhena viññāṇakkhandhassa vayaṁ passati.</span><br />
</p>
<p id="ps1p1c277p4">
<span class="m-text m-primary">Taṇhānirodhā viññāṇanirodhoti—</span><br />
</p>
<p id="ps1p1c277p5">
<span class="m-text m-primary">paccayanirodhaṭṭhena viññāṇakkhandhassa vayaṁ passati.</span><br />
</p>
<p id="ps1p1c277p6">
<span class="m-text m-primary">Kammanirodhā viññāṇanirodhoti—</span><br />
</p>
<p id="ps1p1c277p7">
<span class="m-text m-primary">paccayanirodhaṭṭhena viññāṇakkhandhassa vayaṁ passati.</span><br />
</p>
<p id="ps1p1c277p8">
<span class="m-text m-primary">Nāmarūpanirodhā viññāṇanirodhoti—</span><br />
</p>
<p id="ps1p1c277p9">
<span class="m-text m-primary">paccayanirodhaṭṭhena viññāṇakkhandhassa vayaṁ passati.</span><br />
</p>
<p id="ps1p1c277p10">
<span class="m-text m-primary">Vipariṇāmalakkhaṇaṁ passantopi viññāṇakkhandhassa vayaṁ passati.</span><br />
</p>
<p id="ps1p1c277p11">
<span class="m-text m-primary">Viññāṇakkhandhassa vayaṁ passanto imāni pañca lakkhaṇāni passati.</span><br />
</p>
<p id="ps1p1c277p12">
<span class="m-text m-primary">Udayabbayaṁ passanto imāni dasa lakkhaṇāni passati.</span><br />
</p>
<p id="ps1p1c278p1">
<span class="m-text m-primary">Pañcannaṁ khandhānaṁ udayaṁ passanto imāni pañcavīsati lakkhaṇāni passati, vayaṁ passanto imāni pañcavīsati lakkhaṇāni passati, udayabbayaṁ passanto imāni paññāsa lakkhaṇāni passati.</span><br />
</p>
<p id="ps1p1c278p2">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c278p3">
<span class="m-text m-primary">Tena vuccati—</span><br />
</p>
<p id="ps1p1c278p4">
<span class="m-text m-primary">“paccuppannānaṁ dhammānaṁ vipariṇāmānupassane paññā udayabbayānupassane ñāṇaṁ”.</span><br />
</p>
<p id="ps1p1c278p5">
<span class="m-text m-primary">Rūpakkhandho āhārasamudayo.</span><br />
</p>
<p id="ps1p1c278p6">
<span class="m-text m-primary">Vedanā, saññā, saṅkhārā—</span><br />
</p>
<p id="ps1p1c278p7">
<span class="m-text m-primary">tayo khandhā phassasamudayā.</span><br />
</p>
<p id="ps1p1c278p8">
<span class="m-text m-primary">Viññāṇakkhandho nāmarūpasamudayo.</span><br />
</p>
<p id="ps1p1c278p9">
<span class="m-text m-primary">Udayabbayañāṇaniddeso chaṭṭho.</span><br />
</p>
<p id="ps1p1c279p0">
<span class="m-text m-primary">1.1.7. Bhaṅgānupassanāñāṇaniddesa</span><br />
</p>
<p id="ps1p1c279p1">
<span class="m-text m-primary">Kathaṁ ārammaṇaṁ paṭisaṅkhā bhaṅgānupassane paññā vipassane ñāṇaṁ?</span><br />
</p>
<p id="ps1p1c279p2">
<span class="m-text m-primary">Rūpārammaṇatā cittaṁ uppajjitvā bhijjati.</span><br />
</p>
<p id="ps1p1c279p3">
<span class="m-text m-primary">Taṁ ārammaṇaṁ paṭisaṅkhā tassa cittassa bhaṅgaṁ anupassati.</span><br />
</p>
<p id="ps1p1c280p1">
<span class="m-text m-primary">**Anupassatī**ti, kathaṁ anupassati?</span><br />
</p>
<p id="ps1p1c280p2">
<span class="m-text m-primary">Aniccato anupassati, no niccato.</span><br />
</p>
<p id="ps1p1c280p3">
<span class="m-text m-primary">Dukkhato anupassati, no sukhato.</span><br />
</p>
<p id="ps1p1c280p4">
<span class="m-text m-primary">Anattato anupassati, no attato.</span><br />
</p>
<p id="ps1p1c280p5">
<span class="m-text m-primary">Nibbindati, no nandati, virajjati, no rajjati.</span><br />
</p>
<p id="ps1p1c280p6">
<span class="m-text m-primary">Nirodheti, no samudeti.</span><br />
</p>
<p id="ps1p1c280p7">
<span class="m-text m-primary">Paṭinissajjati, no ādiyati.</span><br />
</p>
<p id="ps1p1c281p1">
<span class="m-text m-primary">Aniccato anupassanto niccasaññaṁ pajahati.</span><br />
</p>
<p id="ps1p1c281p2">
<span class="m-text m-primary">Dukkhato anupassanto sukhasaññaṁ pajahati.</span><br />
</p>
<p id="ps1p1c281p3">
<span class="m-text m-primary">Anattato anupassanto attasaññaṁ pajahati.</span><br />
</p>
<p id="ps1p1c281p4">
<span class="m-text m-primary">Nibbindanto nandiṁ pajahati.</span><br />
</p>
<p id="ps1p1c281p5">
<span class="m-text m-primary">Virajjanto rāgaṁ pajahati.</span><br />
</p>
<p id="ps1p1c281p6">
<span class="m-text m-primary">Nirodhento samudayaṁ pajahati.</span><br />
</p>
<p id="ps1p1c281p7">
<span class="m-text m-primary">Paṭinissajjanto ādānaṁ pajahati.</span><br />
</p>
<p id="ps1p1c282p1">
<span class="m-text m-primary">Vedanārammaṇatā …pe…</span><br />
</p>
<p id="ps1p1c282p2">
<span class="m-text m-primary">saññārammaṇatā …</span><br />
</p>
<p id="ps1p1c282p3">
<span class="m-text m-primary">saṅkhārārammaṇatā …</span><br />
</p>
<p id="ps1p1c282p4">
<span class="m-text m-primary">viññāṇārammaṇatā …</span><br />
</p>
<p id="ps1p1c282p5">
<span class="m-text m-primary">cakkhu …pe…</span><br />
</p>
<p id="ps1p1c282p6">
<span class="m-text m-primary">jarāmaraṇārammaṇatā cittaṁ uppajjitvā bhijjati.</span><br />
</p>
<p id="ps1p1c282p7">
<span class="m-text m-primary">Taṁ ārammaṇaṁ paṭisaṅkhā tassa cittassa bhaṅgaṁ anupassati.</span><br />
</p>
<p id="ps1p1c282p8">
<span class="m-text m-primary">Anupassatīti, kathaṁ anupassati?</span><br />
</p>
<p id="ps1p1c282p9">
<span class="m-text m-primary">Aniccato anupassati, no niccato.</span><br />
</p>
<p id="ps1p1c282p10">
<span class="m-text m-primary">Dukkhato anupassati, no sukhato.</span><br />
</p>
<p id="ps1p1c282p11">
<span class="m-text m-primary">Anattato anupassati, no attato.</span><br />
</p>
<p id="ps1p1c282p12">
<span class="m-text m-primary">Nibbindati, no nandati.</span><br />
</p>
<p id="ps1p1c282p13">
<span class="m-text m-primary">Virajjati, no rajjati.</span><br />
</p>
<p id="ps1p1c282p14">
<span class="m-text m-primary">Nirodheti, no samudeti.</span><br />
</p>
<p id="ps1p1c282p15">
<span class="m-text m-primary">Paṭinissajjati, no ādiyati.</span><br />
</p>
<p id="ps1p1c283p1">
<span class="m-text m-primary">Aniccato anupassanto niccasaññaṁ pajahati.</span><br />
</p>
<p id="ps1p1c283p2">
<span class="m-text m-primary">Dukkhato anupassanto sukhasaññaṁ pajahati.</span><br />
</p>
<p id="ps1p1c283p3">
<span class="m-text m-primary">Anattato anupassanto attasaññaṁ pajahati.</span><br />
</p>
<p id="ps1p1c283p4">
<span class="m-text m-primary">Nibbindanto nandiṁ pajahati.</span><br />
</p>
<p id="ps1p1c283p5">
<span class="m-text m-primary">Virajjanto rāgaṁ pajahati.</span><br />
</p>
<p id="ps1p1c283p6">
<span class="m-text m-primary">Nirodhento samudayaṁ pajahati.</span><br />
</p>
<p id="ps1p1c283p7">
<span class="m-text m-primary">Paṭinissajjanto ādānaṁ pajahati.</span><br />
</p>
<p id="ps1p1c284p1">
<span class="m-text m-primary">Vatthusaṅkamanā ceva,</span><br />
</p>
<p id="ps1p1c284p2">
<span class="m-text m-primary">paññāya ca vivaṭṭanā;</span><br />
</p>
<p id="ps1p1c284p3">
<span class="m-text m-primary">Āvajjanā balañceva,</span><br />
</p>
<p id="ps1p1c284p4">
<span class="m-text m-primary">paṭisaṅkhā vipassanā.</span><br />
</p>
<p id="ps1p1c285p1">
<span class="m-text m-primary">Ārammaṇaanvayena,</span><br />
</p>
<p id="ps1p1c285p2">
<span class="m-text m-primary">ubho ekavavatthanā;</span><br />
</p>
<p id="ps1p1c285p3">
<span class="m-text m-primary">Nirodhe adhimuttatā,</span><br />
</p>
<p id="ps1p1c285p4">
<span class="m-text m-primary">vayalakkhaṇavipassanā.</span><br />
</p>
<p id="ps1p1c286p1">
<span class="m-text m-primary">Ārammaṇañca paṭisaṅkhā,</span><br />
</p>
<p id="ps1p1c286p2">
<span class="m-text m-primary">bhaṅgañca anupassati;</span><br />
</p>
<p id="ps1p1c286p3">
<span class="m-text m-primary">Suññato ca upaṭṭhānaṁ,</span><br />
</p>
<p id="ps1p1c286p4">
<span class="m-text m-primary">adhipaññā vipassanā.</span><br />
</p>
<p id="ps1p1c287p1">
<span class="m-text m-primary">Kusalo tīsu anupassanāsu,</span><br />
</p>
<p id="ps1p1c287p2">
<span class="m-text m-primary">Catasso ca vipassanāsu;</span><br />
</p>
<p id="ps1p1c287p3">
<span class="m-text m-primary">Tayo upaṭṭhāne kusalatā,</span><br />
</p>
<p id="ps1p1c287p4">
<span class="m-text m-primary">Nānādiṭṭhīsu na kampatīti.</span><br />
</p>
<p id="ps1p1c288p1">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c288p2">
<span class="m-text m-primary">Tena vuccati—</span><br />
</p>
<p id="ps1p1c288p3">
<span class="m-text m-primary">“ārammaṇaṁ paṭisaṅkhā bhaṅgānupassane paññā vipassane ñāṇaṁ”.</span><br />
</p>
<p id="ps1p1c288p4">
<span class="m-text m-primary">Bhaṅgānupassanāñāṇaniddeso sattamo.</span><br />
</p>
<p id="ps1p1c289p0">
<span class="m-text m-primary">1.1.8. Ādīnavañāṇaniddesa</span><br />
</p>
<p id="ps1p1c289p1">
<span class="m-text m-primary">Kathaṁ bhayatupaṭṭhāne paññā ādīnave ñāṇaṁ?</span><br />
</p>
<p id="ps1p1c289p2">
<span class="m-text m-primary">Uppādo bhayanti—</span><br />
</p>
<p id="ps1p1c289p3">
<span class="m-text m-primary">bhayatupaṭṭhāne paññā ādīnave ñāṇaṁ.</span><br />
</p>
<p id="ps1p1c289p4">
<span class="m-text m-primary">Pavattaṁ bhayanti—</span><br />
</p>
<p id="ps1p1c289p5">
<span class="m-text m-primary">bhayatupaṭṭhāne paññā ādīnave ñāṇaṁ.</span><br />
</p>
<p id="ps1p1c289p6">
<span class="m-text m-primary">Nimittaṁ bhayanti …pe…</span><br />
</p>
<p id="ps1p1c289p7">
<span class="m-text m-primary">āyūhanā bhayanti …pe…</span><br />
</p>
<p id="ps1p1c289p8">
<span class="m-text m-primary">paṭisandhi bhayanti …</span><br />
</p>
<p id="ps1p1c289p9">
<span class="m-text m-primary">gati bhayanti …</span><br />
</p>
<p id="ps1p1c289p10">
<span class="m-text m-primary">nibbatti bhayanti …</span><br />
</p>
<p id="ps1p1c289p11">
<span class="m-text m-primary">upapatti bhayanti …</span><br />
</p>
<p id="ps1p1c289p12">
<span class="m-text m-primary">jāti bhayanti …</span><br />
</p>
<p id="ps1p1c289p13">
<span class="m-text m-primary">jarā bhayanti …</span><br />
</p>
<p id="ps1p1c289p14">
<span class="m-text m-primary">byādhi bhayanti …</span><br />
</p>
<p id="ps1p1c289p15">
<span class="m-text m-primary">maraṇaṁ bhayanti …</span><br />
</p>
<p id="ps1p1c289p16">
<span class="m-text m-primary">soko bhayanti …</span><br />
</p>
<p id="ps1p1c289p17">
<span class="m-text m-primary">paridevo bhayanti …</span><br />
</p>
<p id="ps1p1c289p18">
<span class="m-text m-primary">upāyāso bhayanti—</span><br />
</p>
<p id="ps1p1c289p19">
<span class="m-text m-primary">bhayatupaṭṭhāne paññā ādīnave ñāṇaṁ.</span><br />
</p>
<p id="ps1p1c290p1">
<span class="m-text m-primary">Anuppādo khemanti—</span><br />
</p>
<p id="ps1p1c290p2">
<span class="m-text m-primary">santipade ñāṇaṁ.</span><br />
</p>
<p id="ps1p1c290p3">
<span class="m-text m-primary">Appavattaṁ khemanti—</span><br />
</p>
<p id="ps1p1c290p4">
<span class="m-text m-primary">santipade ñāṇaṁ …pe…</span><br />
</p>
<p id="ps1p1c290p5">
<span class="m-text m-primary">anupāyāso khemanti—</span><br />
</p>
<p id="ps1p1c290p6">
<span class="m-text m-primary">santipade ñāṇaṁ.</span><br />
</p>
<p id="ps1p1c291p1">
<span class="m-text m-primary">Uppādo bhayaṁ, anuppādo khemanti—</span><br />
</p>
<p id="ps1p1c291p2">
<span class="m-text m-primary">santipade ñāṇaṁ.</span><br />
</p>
<p id="ps1p1c291p3">
<span class="m-text m-primary">Pavattaṁ bhayaṁ, appavattaṁ khemanti—</span><br />
</p>
<p id="ps1p1c291p4">
<span class="m-text m-primary">santipade ñāṇaṁ …pe…</span><br />
</p>
<p id="ps1p1c291p5">
<span class="m-text m-primary">upāyāso bhayaṁ, anupāyāso khemanti—</span><br />
</p>
<p id="ps1p1c291p6">
<span class="m-text m-primary">santipade ñāṇaṁ.</span><br />
</p>
<p id="ps1p1c292p1">
<span class="m-text m-primary">Uppādo dukkhanti—</span><br />
</p>
<p id="ps1p1c292p2">
<span class="m-text m-primary">bhayatupaṭṭhāne paññā ādīnave ñāṇaṁ.</span><br />
</p>
<p id="ps1p1c292p3">
<span class="m-text m-primary">Pavattaṁ dukkhanti—</span><br />
</p>
<p id="ps1p1c292p4">
<span class="m-text m-primary">bhayatupaṭṭhāne paññā ādīnave ñāṇaṁ …pe…</span><br />
</p>
<p id="ps1p1c292p5">
<span class="m-text m-primary">upāyāso dukkhanti—</span><br />
</p>
<p id="ps1p1c292p6">
<span class="m-text m-primary">bhayatupaṭṭhāne paññā ādīnave ñāṇaṁ.</span><br />
</p>
<p id="ps1p1c293p1">
<span class="m-text m-primary">Anuppādo sukhanti—</span><br />
</p>
<p id="ps1p1c293p2">
<span class="m-text m-primary">santipade ñāṇaṁ.</span><br />
</p>
<p id="ps1p1c293p3">
<span class="m-text m-primary">Appavattaṁ sukhanti—</span><br />
</p>
<p id="ps1p1c293p4">
<span class="m-text m-primary">santipade ñāṇaṁ …pe…</span><br />
</p>
<p id="ps1p1c293p5">
<span class="m-text m-primary">anupāyāso sukhanti—</span><br />
</p>
<p id="ps1p1c293p6">
<span class="m-text m-primary">santipade ñāṇaṁ.</span><br />
</p>
<p id="ps1p1c294p1">
<span class="m-text m-primary">Uppādo dukkhaṁ, anuppādo sukhanti—</span><br />
</p>
<p id="ps1p1c294p2">
<span class="m-text m-primary">santipade ñāṇaṁ.</span><br />
</p>
<p id="ps1p1c294p3">
<span class="m-text m-primary">Pavattaṁ dukkhaṁ, appavattaṁ sukhanti—</span><br />
</p>
<p id="ps1p1c294p4">
<span class="m-text m-primary">santipade ñāṇaṁ …pe…</span><br />
</p>
<p id="ps1p1c294p5">
<span class="m-text m-primary">upāyāso dukkhaṁ, anupāyāso sukhanti—</span><br />
</p>
<p id="ps1p1c294p6">
<span class="m-text m-primary">santipade ñāṇaṁ.</span><br />
</p>
<p id="ps1p1c295p1">
<span class="m-text m-primary">Uppādo sāmisanti—</span><br />
</p>
<p id="ps1p1c295p2">
<span class="m-text m-primary">bhayatupaṭṭhāne paññā ādīnave ñāṇaṁ.</span><br />
</p>
<p id="ps1p1c295p3">
<span class="m-text m-primary">Pavattaṁ sāmisanti—</span><br />
</p>
<p id="ps1p1c295p4">
<span class="m-text m-primary">bhayatupaṭṭhāne paññā ādīnave ñāṇaṁ …pe…</span><br />
</p>
<p id="ps1p1c295p5">
<span class="m-text m-primary">upāyāso sāmisanti—</span><br />
</p>
<p id="ps1p1c295p6">
<span class="m-text m-primary">bhayatupaṭṭhāne paññā ādīnave ñāṇaṁ.</span><br />
</p>
<p id="ps1p1c296p1">
<span class="m-text m-primary">Anuppādo nirāmisanti—</span><br />
</p>
<p id="ps1p1c296p2">
<span class="m-text m-primary">santipade ñāṇaṁ.</span><br />
</p>
<p id="ps1p1c296p3">
<span class="m-text m-primary">Appavattaṁ nirāmisanti—</span><br />
</p>
<p id="ps1p1c296p4">
<span class="m-text m-primary">santipade ñāṇaṁ …pe…</span><br />
</p>
<p id="ps1p1c296p5">
<span class="m-text m-primary">anupāyāso nirāmisanti—</span><br />
</p>
<p id="ps1p1c296p6">
<span class="m-text m-primary">santipade ñāṇaṁ.</span><br />
</p>
<p id="ps1p1c297p1">
<span class="m-text m-primary">Uppādo sāmisaṁ, anuppādo nirāmisanti—</span><br />
</p>
<p id="ps1p1c297p2">
<span class="m-text m-primary">santipade ñāṇaṁ.</span><br />
</p>
<p id="ps1p1c297p3">
<span class="m-text m-primary">Pavattaṁ sāmisaṁ, appavattaṁ nirāmisanti—</span><br />
</p>
<p id="ps1p1c297p4">
<span class="m-text m-primary">santipade ñāṇaṁ …pe…</span><br />
</p>
<p id="ps1p1c297p5">
<span class="m-text m-primary">upāyāso sāmisaṁ, anupāyāso nirāmisanti—</span><br />
</p>
<p id="ps1p1c297p6">
<span class="m-text m-primary">santipade ñāṇaṁ.</span><br />
</p>
<p id="ps1p1c298p1">
<span class="m-text m-primary">Uppādo saṅkhārāti—</span><br />
</p>
<p id="ps1p1c298p2">
<span class="m-text m-primary">bhayatupaṭṭhāne paññā ādīnave ñāṇaṁ.</span><br />
</p>
<p id="ps1p1c298p3">
<span class="m-text m-primary">Pavattaṁ saṅkhārāti—</span><br />
</p>
<p id="ps1p1c298p4">
<span class="m-text m-primary">bhayatupaṭṭhāne paññā ādīnave ñāṇaṁ …pe…</span><br />
</p>
<p id="ps1p1c298p5">
<span class="m-text m-primary">upāyāso saṅkhārāti—</span><br />
</p>
<p id="ps1p1c298p6">
<span class="m-text m-primary">bhayatupaṭṭhāne paññā ādīnave ñāṇaṁ.</span><br />
</p>
<p id="ps1p1c299p1">
<span class="m-text m-primary">Anuppādo nibbānanti—</span><br />
</p>
<p id="ps1p1c299p2">
<span class="m-text m-primary">santipade ñāṇaṁ.</span><br />
</p>
<p id="ps1p1c299p3">
<span class="m-text m-primary">Appavattaṁ nibbānanti—</span><br />
</p>
<p id="ps1p1c299p4">
<span class="m-text m-primary">santipade ñāṇaṁ …pe…</span><br />
</p>
<p id="ps1p1c299p5">
<span class="m-text m-primary">anupāyāso nibbānanti—</span><br />
</p>
<p id="ps1p1c299p6">
<span class="m-text m-primary">santipade ñāṇaṁ.</span><br />
</p>
<p id="ps1p1c300p1">
<span class="m-text m-primary">Uppādo saṅkhārā, anuppādo nibbānanti—</span><br />
</p>
<p id="ps1p1c300p2">
<span class="m-text m-primary">santipade ñāṇaṁ.</span><br />
</p>
<p id="ps1p1c300p3">
<span class="m-text m-primary">Pavattaṁ saṅkhārā, appavattaṁ nibbānanti—</span><br />
</p>
<p id="ps1p1c300p4">
<span class="m-text m-primary">santipade ñāṇaṁ …pe…</span><br />
</p>
<p id="ps1p1c300p5">
<span class="m-text m-primary">upāyāso saṅkhārā, anupāyāso nibbānanti—</span><br />
</p>
<p id="ps1p1c300p6">
<span class="m-text m-primary">santipade ñāṇaṁ.</span><br />
</p>
<p id="ps1p1c301p1">
<span class="m-text m-primary">Uppādañca pavattañca,</span><br />
</p>
<p id="ps1p1c301p2">
<span class="m-text m-primary">nimittaṁ dukkhanti passati;</span><br />
</p>
<p id="ps1p1c301p3">
<span class="m-text m-primary">Āyūhanaṁ paṭisandhiṁ,</span><br />
</p>
<p id="ps1p1c301p4">
<span class="m-text m-primary">ñāṇaṁ ādīnave idaṁ.</span><br />
</p>
<p id="ps1p1c302p1">
<span class="m-text m-primary">Anuppādaṁ appavattaṁ,</span><br />
</p>
<p id="ps1p1c302p2">
<span class="m-text m-primary">Animittaṁ sukhanti ca;</span><br />
</p>
<p id="ps1p1c302p3">
<span class="m-text m-primary">Anāyūhanaṁ appaṭisandhiṁ,</span><br />
</p>
<p id="ps1p1c302p4">
<span class="m-text m-primary">Ñāṇaṁ santipade idaṁ.</span><br />
</p>
<p id="ps1p1c303p1">
<span class="m-text m-primary">Idaṁ ādīnave ñāṇaṁ,</span><br />
</p>
<p id="ps1p1c303p2">
<span class="m-text m-primary">Pañcaṭhānesu jāyati;</span><br />
</p>
<p id="ps1p1c303p3">
<span class="m-text m-primary">Pañcaṭhāne santipade,</span><br />
</p>
<p id="ps1p1c303p4">
<span class="m-text m-primary">Dasa ñāṇe pajānāti;</span><br />
</p>
<p id="ps1p1c303p5">
<span class="m-text m-primary">Dvinnaṁ ñāṇānaṁ kusalatā,</span><br />
</p>
<p id="ps1p1c303p6">
<span class="m-text m-primary">Nānādiṭṭhīsu na kampatīti.</span><br />
</p>
<p id="ps1p1c304p1">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c304p2">
<span class="m-text m-primary">Tena vuccati—</span><br />
</p>
<p id="ps1p1c304p3">
<span class="m-text m-primary">“bhayatupaṭṭhāne paññā ādīnave ñāṇaṁ”.</span><br />
</p>
<p id="ps1p1c304p4">
<span class="m-text m-primary">Ādīnavañāṇaniddeso aṭṭhamo.</span><br />
</p>
<p id="ps1p1c305p0">
<span class="m-text m-primary">1.1.9. Saṅkhārupekkhāñāṇaniddesa</span><br />
</p>
<p id="ps1p1c305p1">
<span class="m-text m-primary">Kathaṁ muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ?</span><br />
</p>
<p id="ps1p1c305p2">
<span class="m-text m-primary">Uppādaṁ muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ, pavattaṁ muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ, nimittaṁ muñcitukamyatā …pe…</span><br />
</p>
<p id="ps1p1c305p3">
<span class="m-text m-primary">āyūhanaṁ muñcitukamyatā …</span><br />
</p>
<p id="ps1p1c305p4">
<span class="m-text m-primary">paṭisandhiṁ muñcitukamyatā …</span><br />
</p>
<p id="ps1p1c305p5">
<span class="m-text m-primary">gatiṁ muñcitukamyatā …</span><br />
</p>
<p id="ps1p1c305p6">
<span class="m-text m-primary">nibbattiṁ muñcitukamyatā …</span><br />
</p>
<p id="ps1p1c305p7">
<span class="m-text m-primary">upapattiṁ muñcitukamyatā …</span><br />
</p>
<p id="ps1p1c305p8">
<span class="m-text m-primary">jātiṁ muñcitukamyatā …</span><br />
</p>
<p id="ps1p1c305p9">
<span class="m-text m-primary">jaraṁ muñcitukamyatā …</span><br />
</p>
<p id="ps1p1c305p10">
<span class="m-text m-primary">byādhiṁ muñcitukamyatā …</span><br />
</p>
<p id="ps1p1c305p11">
<span class="m-text m-primary">maraṇaṁ muñcitukamyatā …</span><br />
</p>
<p id="ps1p1c305p12">
<span class="m-text m-primary">sokaṁ muñcitukamyatā …</span><br />
</p>
<p id="ps1p1c305p13">
<span class="m-text m-primary">paridevaṁ muñcitukamyatā …pe…</span><br />
</p>
<p id="ps1p1c305p14">
<span class="m-text m-primary">upāyāsaṁ muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c306p1">
<span class="m-text m-primary">Uppādo dukkhanti—</span><br />
</p>
<p id="ps1p1c306p2">
<span class="m-text m-primary">muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c306p3">
<span class="m-text m-primary">Pavattaṁ dukkhanti—</span><br />
</p>
<p id="ps1p1c306p4">
<span class="m-text m-primary">muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ …pe…</span><br />
</p>
<p id="ps1p1c306p5">
<span class="m-text m-primary">upāyāso dukkhanti—</span><br />
</p>
<p id="ps1p1c306p6">
<span class="m-text m-primary">muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c307p1">
<span class="m-text m-primary">Uppādo bhayanti—</span><br />
</p>
<p id="ps1p1c307p2">
<span class="m-text m-primary">muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c307p3">
<span class="m-text m-primary">Pavattaṁ bhayanti—</span><br />
</p>
<p id="ps1p1c307p4">
<span class="m-text m-primary">muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ …pe…</span><br />
</p>
<p id="ps1p1c307p5">
<span class="m-text m-primary">upāyāso bhayanti—</span><br />
</p>
<p id="ps1p1c307p6">
<span class="m-text m-primary">muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c308p1">
<span class="m-text m-primary">Uppādo sāmisanti—</span><br />
</p>
<p id="ps1p1c308p2">
<span class="m-text m-primary">muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c308p3">
<span class="m-text m-primary">Pavattaṁ sāmisanti—</span><br />
</p>
<p id="ps1p1c308p4">
<span class="m-text m-primary">muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ …pe…</span><br />
</p>
<p id="ps1p1c308p5">
<span class="m-text m-primary">upāyāso sāmisanti—</span><br />
</p>
<p id="ps1p1c308p6">
<span class="m-text m-primary">muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c309p1">
<span class="m-text m-primary">Uppādo saṅkhārāti—</span><br />
</p>
<p id="ps1p1c309p2">
<span class="m-text m-primary">muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c309p3">
<span class="m-text m-primary">Pavattaṁ saṅkhārāti—</span><br />
</p>
<p id="ps1p1c309p4">
<span class="m-text m-primary">muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ …pe…</span><br />
</p>
<p id="ps1p1c309p5">
<span class="m-text m-primary">upāyāso saṅkhārāti—</span><br />
</p>
<p id="ps1p1c309p6">
<span class="m-text m-primary">muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c310p1">
<span class="m-text m-primary">Uppādo saṅkhārā, te saṅkhāre ajjhupekkhatīti—</span><br />
</p>
<p id="ps1p1c310p2">
<span class="m-text m-primary">saṅkhārupekkhā.</span><br />
</p>
<p id="ps1p1c310p3">
<span class="m-text m-primary">Ye ca saṅkhārā yā ca upekkhā ubhopete saṅkhārā, te saṅkhāre ajjhupekkhatīti—</span><br />
</p>
<p id="ps1p1c310p4">
<span class="m-text m-primary">saṅkhārupekkhā.</span><br />
</p>
<p id="ps1p1c310p5">
<span class="m-text m-primary">Pavattaṁ saṅkhārā …pe…</span><br />
</p>
<p id="ps1p1c310p6">
<span class="m-text m-primary">nimittaṁ saṅkhārā …</span><br />
</p>
<p id="ps1p1c310p7">
<span class="m-text m-primary">āyūhanā saṅkhārā …</span><br />
</p>
<p id="ps1p1c310p8">
<span class="m-text m-primary">paṭisandhi saṅkhārā …</span><br />
</p>
<p id="ps1p1c310p9">
<span class="m-text m-primary">gati saṅkhārā …</span><br />
</p>
<p id="ps1p1c310p10">
<span class="m-text m-primary">nibbatti saṅkhārā …</span><br />
</p>
<p id="ps1p1c310p11">
<span class="m-text m-primary">upapatti saṅkhārā …</span><br />
</p>
<p id="ps1p1c310p12">
<span class="m-text m-primary">jāti saṅkhārā …</span><br />
</p>
<p id="ps1p1c310p13">
<span class="m-text m-primary">jarā saṅkhārā …</span><br />
</p>
<p id="ps1p1c310p14">
<span class="m-text m-primary">byādhi saṅkhārā …</span><br />
</p>
<p id="ps1p1c310p15">
<span class="m-text m-primary">maraṇaṁ saṅkhārā …</span><br />
</p>
<p id="ps1p1c310p16">
<span class="m-text m-primary">soko saṅkhārā …</span><br />
</p>
<p id="ps1p1c310p17">
<span class="m-text m-primary">paridevo saṅkhārā …pe…</span><br />
</p>
<p id="ps1p1c310p18">
<span class="m-text m-primary">upāyāso saṅkhārā, te saṅkhāre ajjhupekkhatīti—</span><br />
</p>
<p id="ps1p1c310p19">
<span class="m-text m-primary">saṅkhārupekkhā.</span><br />
</p>
<p id="ps1p1c310p20">
<span class="m-text m-primary">Ye ca saṅkhārā yā ca upekkhā ubhopete saṅkhārā, te saṅkhāre ajjhupekkhatīti—</span><br />
</p>
<p id="ps1p1c310p21">
<span class="m-text m-primary">saṅkhārupekkhā.</span><br />
</p>
<p id="ps1p1c311p1">
<span class="m-text m-primary">Katihākārehi saṅkhārupekkhāya cittassa abhinīhāro hoti?</span><br />
</p>
<p id="ps1p1c311p2">
<span class="m-text m-primary">Aṭṭhahākārehi saṅkhārupekkhāya cittassa abhinīhāro hoti.</span><br />
</p>
<p id="ps1p1c311p3">
<span class="m-text m-primary">Puthujjanassa katihākārehi saṅkhārupekkhāya cittassa abhinīhāro hoti?</span><br />
</p>
<p id="ps1p1c311p4">
<span class="m-text m-primary">Sekkhassa katihākārehi saṅkhārupekkhāya cittassa abhinīhāro hoti?</span><br />
</p>
<p id="ps1p1c311p5">
<span class="m-text m-primary">Vītarāgassa katihākārehi saṅkhārupekkhāya cittassa abhinīhāro hoti?</span><br />
</p>
<p id="ps1p1c311p6">
<span class="m-text m-primary">Puthujjanassa dvīhākārehi saṅkhārupekkhāya cittassa abhinīhāro hoti.</span><br />
</p>
<p id="ps1p1c311p7">
<span class="m-text m-primary">Sekkhassa tīhākārehi saṅkhārupekkhāya cittassa abhinīhāro hoti.</span><br />
</p>
<p id="ps1p1c311p8">
<span class="m-text m-primary">Vītarāgassa tīhākārehi saṅkhārupekkhāya cittassa abhinīhāro hoti.</span><br />
</p>
<p id="ps1p1c312p1">
<span class="m-text m-primary">Puthujjanassa katamehi dvīhākārehi saṅkhārupekkhāya cittassa abhinīhāro hoti?</span><br />
</p>
<p id="ps1p1c312p2">
<span class="m-text m-primary">Puthujjano saṅkhārupekkhaṁ abhinandati vā vipassati vā.</span><br />
</p>
<p id="ps1p1c312p3">
<span class="m-text m-primary">Puthujjanassa imehi dvīhākārehi saṅkhārupekkhāya cittassa abhinīhāro hoti.</span><br />
</p>
<p id="ps1p1c312p4">
<span class="m-text m-primary">Sekkhassa katamehi tīhākārehi saṅkhārupekkhāya cittassa abhinīhāro hoti?</span><br />
</p>
<p id="ps1p1c312p5">
<span class="m-text m-primary">Sekkho saṅkhārupekkhaṁ abhinandati vā vipassati vā paṭisaṅkhāya vā phalasamāpattiṁ samāpajjati.</span><br />
</p>
<p id="ps1p1c312p6">
<span class="m-text m-primary">Sekkhassa imehi tīhākārehi saṅkhārupekkhāya cittassa abhinīhāro hoti.</span><br />
</p>
<p id="ps1p1c312p7">
<span class="m-text m-primary">Vītarāgassa katamehi tīhākārehi saṅkhārupekkhāya cittassa abhinīhāro hoti?</span><br />
</p>
<p id="ps1p1c312p8">
<span class="m-text m-primary">Vītarāgo saṅkhārupekkhaṁ vipassati vā paṭisaṅkhāya vā phalasamāpattiṁ samāpajjati, tadajjhupekkhitvā suññatavihārena vā animittavihārena vā appaṇihitavihārena vā viharati.</span><br />
</p>
<p id="ps1p1c312p9">
<span class="m-text m-primary">Vītarāgassa imehi tīhākārehi saṅkhārupekkhāya cittassa abhinīhāro hoti.</span><br />
</p>
<p id="ps1p1c313p1">
<span class="m-text m-primary">Kathaṁ puthujjanassa ca sekkhassa ca saṅkhārupekkhāya cittassa abhinīhāro ekattaṁ hoti?</span><br />
</p>
<p id="ps1p1c313p2">
<span class="m-text m-primary">Puthujjanassa saṅkhārupekkhaṁ abhinandato cittaṁ kilissati, bhāvanāya paripantho hoti, paṭivedhassa antarāyo hoti, āyatiṁ paṭisandhiyā paccayo hoti.</span><br />
</p>
<p id="ps1p1c313p3">
<span class="m-text m-primary">Sekkhassapi saṅkhārupekkhaṁ abhinandato cittaṁ kilissati, bhāvanāya paripantho hoti, uttaripaṭivedhassa antarāyo hoti, āyatiṁ paṭisandhiyā paccayo hoti.</span><br />
</p>
<p id="ps1p1c313p4">
<span class="m-text m-primary">Evaṁ puthujjanassa ca sekkhassa ca saṅkhārupekkhāya cittassa abhinīhāro ekattaṁ hoti abhinandaṭṭhena.</span><br />
</p>
<p id="ps1p1c314p1">
<span class="m-text m-primary">Kathaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro ekattaṁ hoti?</span><br />
</p>
<p id="ps1p1c314p2">
<span class="m-text m-primary">Puthujjano saṅkhārupekkhaṁ aniccatopi dukkhatopi anattatopi vipassati.</span><br />
</p>
<p id="ps1p1c314p3">
<span class="m-text m-primary">Sekkhopi saṅkhārupekkhaṁ aniccatopi dukkhatopi anattatopi vipassati.</span><br />
</p>
<p id="ps1p1c314p4">
<span class="m-text m-primary">Vītarāgopi saṅkhārupekkhaṁ aniccatopi dukkhatopi anattatopi vipassati.</span><br />
</p>
<p id="ps1p1c314p5">
<span class="m-text m-primary">Evaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro ekattaṁ hoti anupassanaṭṭhena.</span><br />
</p>
<p id="ps1p1c315p1">
<span class="m-text m-primary">Kathaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti?</span><br />
</p>
<p id="ps1p1c315p2">
<span class="m-text m-primary">Puthujjanassa saṅkhārupekkhā kusalā hoti.</span><br />
</p>
<p id="ps1p1c315p3">
<span class="m-text m-primary">Sekkhassapi saṅkhārupekkhā kusalā hoti.</span><br />
</p>
<p id="ps1p1c315p4">
<span class="m-text m-primary">Vītarāgassa saṅkhārupekkhā abyākatā hoti.</span><br />
</p>
<p id="ps1p1c315p5">
<span class="m-text m-primary">Evaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti kusalābyākataṭṭhena.</span><br />
</p>
<p id="ps1p1c316p1">
<span class="m-text m-primary">Kathaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti?</span><br />
</p>
<p id="ps1p1c316p2">
<span class="m-text m-primary">Puthujjanassa saṅkhārupekkhā kiñcikāle suviditā hoti, kiñcikāle na suviditā hoti.</span><br />
</p>
<p id="ps1p1c316p3">
<span class="m-text m-primary">Sekkhassapi saṅkhārupekkhā kiñcikāle suviditā hoti, kiñcikāle na suviditā hoti.</span><br />
</p>
<p id="ps1p1c316p4">
<span class="m-text m-primary">Vītarāgassa saṅkhārupekkhā accantaṁ suviditā hoti.</span><br />
</p>
<p id="ps1p1c316p5">
<span class="m-text m-primary">Evaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti viditaṭṭhena ca aviditaṭṭhena ca.</span><br />
</p>
<p id="ps1p1c317p1">
<span class="m-text m-primary">Kathaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti?</span><br />
</p>
<p id="ps1p1c317p2">
<span class="m-text m-primary">Puthujjano saṅkhārupekkhaṁ atittattā vipassati.</span><br />
</p>
<p id="ps1p1c317p3">
<span class="m-text m-primary">Sekkhopi saṅkhārupekkhaṁ atittattā vipassati.</span><br />
</p>
<p id="ps1p1c317p4">
<span class="m-text m-primary">Vītarāgo saṅkhārupekkhaṁ tittattā vipassati.</span><br />
</p>
<p id="ps1p1c317p5">
<span class="m-text m-primary">Evaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti tittaṭṭhena ca atittaṭṭhena ca.</span><br />
</p>
<p id="ps1p1c318p1">
<span class="m-text m-primary">Kathaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti?</span><br />
</p>
<p id="ps1p1c318p2">
<span class="m-text m-primary">Puthujjano saṅkhārupekkhaṁ tiṇṇaṁ saññojanānaṁ pahānāya sotāpattimaggaṁ paṭilābhatthāya vipassati.</span><br />
</p>
<p id="ps1p1c318p3">
<span class="m-text m-primary">Sekkho saṅkhārupekkhaṁ tiṇṇaṁ saññojanānaṁ pahīnattā uttaripaṭilābhatthāya vipassati.</span><br />
</p>
<p id="ps1p1c318p4">
<span class="m-text m-primary">Vītarāgo saṅkhārupekkhaṁ sabbakilesānaṁ pahīnattā diṭṭhadhammasukhavihāratthāya vipassati.</span><br />
</p>
<p id="ps1p1c318p5">
<span class="m-text m-primary">Evaṁ puthujjanassa ca sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti pahīnaṭṭhena ca appahīnaṭṭhena ca.</span><br />
</p>
<p id="ps1p1c319p1">
<span class="m-text m-primary">Kathaṁ sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti?</span><br />
</p>
<p id="ps1p1c319p2">
<span class="m-text m-primary">Sekkho saṅkhārupekkhaṁ abhinandati vā vipassati vā paṭisaṅkhāya vā phalasamāpattiṁ samāpajjati.</span><br />
</p>
<p id="ps1p1c319p3">
<span class="m-text m-primary">Vītarāgo saṅkhārupekkhaṁ vipassati vā paṭisaṅkhāya vā phalasamāpattiṁ samāpajjati, tadajjhupekkhitvā suññatavihārena vā animittavihārena vā appaṇihitavihārena vā viharati.</span><br />
</p>
<p id="ps1p1c319p4">
<span class="m-text m-primary">Evaṁ sekkhassa ca vītarāgassa ca saṅkhārupekkhāya cittassa abhinīhāro nānattaṁ hoti vihārasamāpattaṭṭhena.</span><br />
</p>
<p id="ps1p1c320p1">
<span class="m-text m-primary">Kati saṅkhārupekkhā samathavasena uppajjanti?</span><br />
</p>
<p id="ps1p1c320p2">
<span class="m-text m-primary">Kati saṅkhārupekkhā vipassanāvasena uppajjanti?</span><br />
</p>
<p id="ps1p1c320p3">
<span class="m-text m-primary">Aṭṭha saṅkhārupekkhā samathavasena uppajjanti.</span><br />
</p>
<p id="ps1p1c320p4">
<span class="m-text m-primary">Dasa saṅkhārupekkhā vipassanāvasena uppajjanti.</span><br />
</p>
<p id="ps1p1c321p1">
<span class="m-text m-primary">Katamā aṭṭha saṅkhārupekkhā samathavasena uppajjanti?</span><br />
</p>
<p id="ps1p1c321p2">
<span class="m-text m-primary">Paṭhamaṁ jhānaṁ paṭilābhatthāya nīvaraṇe paṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c321p3">
<span class="m-text m-primary">Dutiyaṁ jhānaṁ paṭilābhatthāya vitakkavicāre paṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c321p4">
<span class="m-text m-primary">Tatiyaṁ jhānaṁ paṭilābhatthāya pītiṁ paṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c321p5">
<span class="m-text m-primary">Catutthaṁ jhānaṁ paṭilābhatthāya sukhadukkhe paṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c321p6">
<span class="m-text m-primary">Ākāsānañcāyatanasamāpattiṁ paṭilābhatthāya rūpasaññaṁ paṭighasaññaṁ nānattasaññaṁ paṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c321p7">
<span class="m-text m-primary">Viññāṇañcāyatanasamāpattiṁ paṭilābhatthāya ākāsānañcāyatanasaññaṁ paṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c321p8">
<span class="m-text m-primary">Ākiñcaññāyatanasamāpattiṁ paṭilābhatthāya viññāṇañcāyatanasaññaṁ paṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c321p9">
<span class="m-text m-primary">Nevasaññānāsaññāyatanasamāpattiṁ paṭilābhatthāya ākiñcaññāyatanasaññaṁ paṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c321p10">
<span class="m-text m-primary">Imā aṭṭha saṅkhārupekkhā samathavasena uppajjanti.</span><br />
</p>
<p id="ps1p1c322p1">
<span class="m-text m-primary">Katamā dasa saṅkhārupekkhā vipassanāvasena uppajjanti?</span><br />
</p>
<p id="ps1p1c322p2">
<span class="m-text m-primary">Sotāpattimaggaṁ paṭilābhatthāya uppādaṁ pavattaṁ nimittaṁ āyūhanaṁ paṭisandhiṁ gatiṁ nibbattiṁ upapattiṁ jātiṁ jaraṁ byādhiṁ maraṇaṁ sokaṁ paridevaṁ upāyāsaṁ paṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c322p3">
<span class="m-text m-primary">Sotāpattiphalasamāpattatthāya uppādaṁ pavattaṁ nimittaṁ āyūhanaṁ paṭisandhiṁ paṭisaṅkhā santiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c322p4">
<span class="m-text m-primary">Sakadāgāmimaggaṁ paṭilābhatthāya …pe…</span><br />
</p>
<p id="ps1p1c322p5">
<span class="m-text m-primary">sakadāgāmiphalasamāpattatthāya …</span><br />
</p>
<p id="ps1p1c322p6">
<span class="m-text m-primary">anāgāmimaggaṁ paṭilābhatthāya …pe…</span><br />
</p>
<p id="ps1p1c322p7">
<span class="m-text m-primary">anāgāmiphalasamāpattatthāya …</span><br />
</p>
<p id="ps1p1c322p8">
<span class="m-text m-primary">arahattamaggaṁ paṭilābhatthāya uppādaṁ pavattaṁ nimittaṁ āyūhanaṁ paṭisandhiṁ gatiṁ nibbattiṁ upapattiṁ jātiṁ jaraṁ byādhiṁ maraṇaṁ sokaṁ paridevaṁ upāyāsaṁ paṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c322p9">
<span class="m-text m-primary">Arahattaphalasamāpattatthāya …pe…</span><br />
</p>
<p id="ps1p1c322p10">
<span class="m-text m-primary">suññatavihārasamāpattatthāya …pe…</span><br />
</p>
<p id="ps1p1c322p11">
<span class="m-text m-primary">animittavihārasamāpattatthāya uppādaṁ pavattaṁ nimittaṁ āyūhanaṁ paṭisandhiṁ …</span><br />
</p>
<p id="ps1p1c322p12">
<span class="m-text m-primary">paṭisaṅkhāsantiṭṭhanā paññā saṅkhārupekkhāsu ñāṇaṁ.</span><br />
</p>
<p id="ps1p1c322p13">
<span class="m-text m-primary">Imā dasa saṅkhārupekkhā vipassanāvasena uppajjanti.</span><br />
</p>
<p id="ps1p1c323p1">
<span class="m-text m-primary">Kati saṅkhārupekkhā kusalā, kati akusalā, kati abyākatā?</span><br />
</p>
<p id="ps1p1c323p2">
<span class="m-text m-primary">Pannarasa saṅkhārupekkhā kusalā, tisso saṅkhārupekkhā abyākatā.</span><br />
</p>
<p id="ps1p1c323p3">
<span class="m-text m-primary">Natthi saṅkhārupekkhā akusalā.</span><br />
</p>
<p id="ps1p1c324p1">
<span class="m-text m-primary">Paṭisaṅkhāsantiṭṭhanā paññā,</span><br />
</p>
<p id="ps1p1c324p2">
<span class="m-text m-primary">Aṭṭha cittassa gocarā;</span><br />
</p>
<p id="ps1p1c324p3">
<span class="m-text m-primary">Puthujjanassa dve honti,</span><br />
</p>
<p id="ps1p1c324p4">
<span class="m-text m-primary">Tayo sekkhassa gocarā;</span><br />
</p>
<p id="ps1p1c324p5">
<span class="m-text m-primary">Tayo ca vītarāgassa,</span><br />
</p>
<p id="ps1p1c324p6">
<span class="m-text m-primary">Yehi cittaṁ vivaṭṭati.</span><br />
</p>
<p id="ps1p1c325p1">
<span class="m-text m-primary">Aṭṭha samādhissa paccayā,</span><br />
</p>
<p id="ps1p1c325p2">
<span class="m-text m-primary">dasa ñāṇassa gocarā;</span><br />
</p>
<p id="ps1p1c325p3">
<span class="m-text m-primary">Aṭṭhārasa saṅkhārupekkhā,</span><br />
</p>
<p id="ps1p1c325p4">
<span class="m-text m-primary">tiṇṇaṁ vimokkhāna paccayā.</span><br />
</p>
<p id="ps1p1c326p1">
<span class="m-text m-primary">Ime aṭṭhārasākārā,</span><br />
</p>
<p id="ps1p1c326p2">
<span class="m-text m-primary">Paññā yassa pariccitā;</span><br />
</p>
<p id="ps1p1c326p3">
<span class="m-text m-primary">Kusalo saṅkhārupekkhāsu,</span><br />
</p>
<p id="ps1p1c326p4">
<span class="m-text m-primary">Nānādiṭṭhīsu na kampatīti.</span><br />
</p>
<p id="ps1p1c327p1">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c327p2">
<span class="m-text m-primary">Tena vuccati—</span><br />
</p>
<p id="ps1p1c327p3">
<span class="m-text m-primary">“muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ”.</span><br />
</p>
<p id="ps1p1c327p4">
<span class="m-text m-primary">Saṅkhārupekkhāñāṇaniddeso navamo.</span><br />
</p>
<p id="ps1p1c328p0">
<span class="m-text m-primary">1.1.10. Gotrabhuñāṇaniddesa</span><br />
</p>
<p id="ps1p1c328p1">
<span class="m-text m-primary">Kathaṁ bahiddhā vuṭṭhānavivaṭṭane paññā gotrabhuñāṇaṁ?</span><br />
</p>
<p id="ps1p1c328p2">
<span class="m-text m-primary">Uppādaṁ abhibhuyyatīti—</span><br />
</p>
<p id="ps1p1c328p3">
<span class="m-text m-primary">gotrabhu.</span><br />
</p>
<p id="ps1p1c328p4">
<span class="m-text m-primary">Pavattaṁ abhibhuyyatīti—</span><br />
</p>
<p id="ps1p1c328p5">
<span class="m-text m-primary">gotrabhu.</span><br />
</p>
<p id="ps1p1c328p6">
<span class="m-text m-primary">Nimittaṁ abhibhuyyatīti—</span><br />
</p>
<p id="ps1p1c328p7">
<span class="m-text m-primary">gotrabhu.</span><br />
</p>
<p id="ps1p1c328p8">
<span class="m-text m-primary">Āyūhanaṁ abhibhuyyatīti—</span><br />
</p>
<p id="ps1p1c328p9">
<span class="m-text m-primary">gotrabhu.</span><br />
</p>
<p id="ps1p1c328p10">
<span class="m-text m-primary">Paṭisandhiṁ abhibhuyyatīti—</span><br />
</p>
<p id="ps1p1c328p11">
<span class="m-text m-primary">gotrabhu.</span><br />
</p>
<p id="ps1p1c328p12">
<span class="m-text m-primary">Gatiṁ abhibhuyyatīti—</span><br />
</p>
<p id="ps1p1c328p13">
<span class="m-text m-primary">gotrabhu.</span><br />
</p>
<p id="ps1p1c328p14">
<span class="m-text m-primary">Nibbattiṁ abhibhuyyatīti—</span><br />
</p>
<p id="ps1p1c328p15">
<span class="m-text m-primary">gotrabhu.</span><br />
</p>
<p id="ps1p1c328p16">
<span class="m-text m-primary">Upapattiṁ abhibhuyyatīti—</span><br />
</p>
<p id="ps1p1c328p17">
<span class="m-text m-primary">gotrabhu.</span><br />
</p>
<p id="ps1p1c328p18">
<span class="m-text m-primary">Jātiṁ abhibhuyyatīti—</span><br />
</p>
<p id="ps1p1c328p19">
<span class="m-text m-primary">gotrabhu.</span><br />
</p>
<p id="ps1p1c328p20">
<span class="m-text m-primary">Jaraṁ abhibhuyyatīti—</span><br />
</p>
<p id="ps1p1c328p21">
<span class="m-text m-primary">gotrabhu.</span><br />
</p>
<p id="ps1p1c328p22">
<span class="m-text m-primary">Byādhiṁ abhibhuyyatīti—</span><br />
</p>
<p id="ps1p1c328p23">
<span class="m-text m-primary">gotrabhu.</span><br />
</p>
<p id="ps1p1c328p24">
<span class="m-text m-primary">Maraṇaṁ abhibhuyyatīti—</span><br />
</p>
<p id="ps1p1c328p25">
<span class="m-text m-primary">gotrabhu.</span><br />
</p>
<p id="ps1p1c328p26">
<span class="m-text m-primary">Sokaṁ abhibhuyyatīti—</span><br />
</p>
<p id="ps1p1c328p27">
<span class="m-text m-primary">gotrabhu.</span><br />
</p>
<p id="ps1p1c328p28">
<span class="m-text m-primary">Paridevaṁ abhibhuyyatīti—</span><br />
</p>
<p id="ps1p1c328p29">
<span class="m-text m-primary">gotrabhu.</span><br />
</p>
<p id="ps1p1c328p30">
<span class="m-text m-primary">Upāyāsaṁ abhibhuyyatīti—</span><br />
</p>
<p id="ps1p1c328p31">
<span class="m-text m-primary">gotrabhu.</span><br />
</p>
<p id="ps1p1c328p32">
<span class="m-text m-primary">Bahiddhā saṅkhāranimittaṁ abhibhuyyatīti—</span><br />
</p>
<p id="ps1p1c328p33">
<span class="m-text m-primary">gotrabhu.</span><br />
</p>
<p id="ps1p1c328p34">
<span class="m-text m-primary">Anuppādaṁ pakkhandatīti—</span><br />
</p>
<p id="ps1p1c328p35">
<span class="m-text m-primary">gotrabhu.</span><br />
</p>
<p id="ps1p1c328p36">
<span class="m-text m-primary">Appavattaṁ pakkhandatīti—</span><br />
</p>
<p id="ps1p1c328p37">
<span class="m-text m-primary">gotrabhu …pe…</span><br />
</p>
<p id="ps1p1c328p38">
<span class="m-text m-primary">nirodhaṁ nibbānaṁ pakkhandatīti—</span><br />
</p>
<p id="ps1p1c328p39">
<span class="m-text m-primary">gotrabhu.</span><br />
</p>
<p id="ps1p1c329p1">
<span class="m-text m-primary">Uppādaṁ abhibhuyyitvā anuppādaṁ pakkhandatīti—</span><br />
</p>
<p id="ps1p1c329p2">
<span class="m-text m-primary">gotrabhu.</span><br />
</p>
<p id="ps1p1c329p3">
<span class="m-text m-primary">Pavattaṁ abhibhuyyitvā appavattaṁ pakkhandatīti—</span><br />
</p>
<p id="ps1p1c329p4">
<span class="m-text m-primary">gotrabhu.</span><br />
</p>
<p id="ps1p1c329p5">
<span class="m-text m-primary">Nimittaṁ abhibhuyyitvā animittaṁ pakkhandatīti—</span><br />
</p>
<p id="ps1p1c329p6">
<span class="m-text m-primary">gotrabhu …pe…</span><br />
</p>
<p id="ps1p1c329p7">
<span class="m-text m-primary">bahiddhā saṅkhāranimittaṁ abhibhuyyitvā nirodhaṁ nibbānaṁ pakkhandatīti—</span><br />
</p>
<p id="ps1p1c329p8">
<span class="m-text m-primary">gotrabhu.</span><br />
</p>
<p id="ps1p1c330p1">
<span class="m-text m-primary">Uppādā vuṭṭhātīti—</span><br />
</p>
<p id="ps1p1c330p2">
<span class="m-text m-primary">gotrabhu.</span><br />
</p>
<p id="ps1p1c330p3">
<span class="m-text m-primary">Pavattā vuṭṭhātīti—</span><br />
</p>
<p id="ps1p1c330p4">
<span class="m-text m-primary">gotrabhu.</span><br />
</p>
<p id="ps1p1c330p5">
<span class="m-text m-primary">Nimittā vuṭṭhātīti—</span><br />
</p>
<p id="ps1p1c330p6">
<span class="m-text m-primary">gotrabhu.</span><br />
</p>
<p id="ps1p1c330p7">
<span class="m-text m-primary">Āyūhanā vuṭṭhātīti—</span><br />
</p>
<p id="ps1p1c330p8">
<span class="m-text m-primary">gotrabhu.</span><br />
</p>
<p id="ps1p1c330p9">
<span class="m-text m-primary">Paṭisandhiyā vuṭṭhātīti—</span><br />
</p>
<p id="ps1p1c330p10">
<span class="m-text m-primary">gotrabhu.</span><br />
</p>
<p id="ps1p1c330p11">
<span class="m-text m-primary">Gatiyā vuṭṭhātīti—</span><br />
</p>
<p id="ps1p1c330p12">
<span class="m-text m-primary">gotrabhu.</span><br />
</p>
<p id="ps1p1c330p13">
<span class="m-text m-primary">Nibbattiyā vuṭṭhātīti—</span><br />
</p>
<p id="ps1p1c330p14">
<span class="m-text m-primary">gotrabhu.</span><br />
</p>
<p id="ps1p1c330p15">
<span class="m-text m-primary">Upapattiyā vuṭṭhātīti—</span><br />
</p>
<p id="ps1p1c330p16">
<span class="m-text m-primary">gotrabhu.</span><br />
</p>
<p id="ps1p1c330p17">
<span class="m-text m-primary">Jātiyā vuṭṭhātīti—</span><br />
</p>
<p id="ps1p1c330p18">
<span class="m-text m-primary">gotrabhu.</span><br />
</p>
<p id="ps1p1c330p19">
<span class="m-text m-primary">Jarāya vuṭṭhātīti—</span><br />
</p>
<p id="ps1p1c330p20">
<span class="m-text m-primary">gotrabhu.</span><br />
</p>
<p id="ps1p1c330p21">
<span class="m-text m-primary">Byādhimhā vuṭṭhātīti—</span><br />
</p>
<p id="ps1p1c330p22">
<span class="m-text m-primary">gotrabhu.</span><br />
</p>
<p id="ps1p1c330p23">
<span class="m-text m-primary">Maraṇā vuṭṭhātīti—</span><br />
</p>
<p id="ps1p1c330p24">
<span class="m-text m-primary">gotrabhu.</span><br />
</p>
<p id="ps1p1c330p25">
<span class="m-text m-primary">Sokā vuṭṭhātīti—</span><br />
</p>
<p id="ps1p1c330p26">
<span class="m-text m-primary">gotrabhu.</span><br />
</p>
<p id="ps1p1c330p27">
<span class="m-text m-primary">Paridevā vuṭṭhātīti—</span><br />
</p>
<p id="ps1p1c330p28">
<span class="m-text m-primary">gotrabhu.</span><br />
</p>
<p id="ps1p1c330p29">
<span class="m-text m-primary">Upāyāsā vuṭṭhātīti—</span><br />
</p>
<p id="ps1p1c330p30">
<span class="m-text m-primary">gotrabhu.</span><br />
</p>
<p id="ps1p1c330p31">
<span class="m-text m-primary">Bahiddhā saṅkhāranimittā vuṭṭhātīti—</span><br />
</p>
<p id="ps1p1c330p32">
<span class="m-text m-primary">gotrabhu.</span><br />
</p>
<p id="ps1p1c330p33">
<span class="m-text m-primary">Anuppādaṁ pakkhandatīti—</span><br />
</p>
<p id="ps1p1c330p34">
<span class="m-text m-primary">gotrabhu.</span><br />
</p>
<p id="ps1p1c330p35">
<span class="m-text m-primary">Appavattaṁ pakkhandatīti—</span><br />
</p>
<p id="ps1p1c330p36">
<span class="m-text m-primary">gotrabhu …pe…</span><br />
</p>
<p id="ps1p1c330p37">
<span class="m-text m-primary">nirodhaṁ nibbānaṁ pakkhandatīti—</span><br />
</p>
<p id="ps1p1c330p38">
<span class="m-text m-primary">gotrabhu.</span><br />
</p>
<p id="ps1p1c331p1">
<span class="m-text m-primary">Uppādā vuṭṭhahitvā anuppādaṁ pakkhandatīti—</span><br />
</p>
<p id="ps1p1c331p2">
<span class="m-text m-primary">gotrabhu.</span><br />
</p>
<p id="ps1p1c331p3">
<span class="m-text m-primary">Pavattā vuṭṭhahitvā appavattaṁ pakkhandatīti—</span><br />
</p>
<p id="ps1p1c331p4">
<span class="m-text m-primary">gotrabhu.</span><br />
</p>
<p id="ps1p1c331p5">
<span class="m-text m-primary">Nimittā vuṭṭhahitvā animittaṁ pakkhandatīti—</span><br />
</p>
<p id="ps1p1c331p6">
<span class="m-text m-primary">gotrabhu.</span><br />
</p>
<p id="ps1p1c331p7">
<span class="m-text m-primary">Āyūhanā vuṭṭhahitvā anāyūhanaṁ pakkhandatīti—</span><br />
</p>
<p id="ps1p1c331p8">
<span class="m-text m-primary">gotrabhu.</span><br />
</p>
<p id="ps1p1c331p9">
<span class="m-text m-primary">Paṭisandhiyā vuṭṭhahitvā appaṭisandhiṁ pakkhandatīti—</span><br />
</p>
<p id="ps1p1c331p10">
<span class="m-text m-primary">gotrabhu.</span><br />
</p>
<p id="ps1p1c331p11">
<span class="m-text m-primary">Gatiyā vuṭṭhahitvā agatiṁ pakkhandatīti—</span><br />
</p>
<p id="ps1p1c331p12">
<span class="m-text m-primary">gotrabhu.</span><br />
</p>
<p id="ps1p1c331p13">
<span class="m-text m-primary">Nibbattiyā vuṭṭhahitvā anibbattiṁ pakkhandatīti—</span><br />
</p>
<p id="ps1p1c331p14">
<span class="m-text m-primary">gotrabhu.</span><br />
</p>
<p id="ps1p1c331p15">
<span class="m-text m-primary">Upapattiyā vuṭṭhahitvā anupapattiṁ pakkhandatīti—</span><br />
</p>
<p id="ps1p1c331p16">
<span class="m-text m-primary">gotrabhu.</span><br />
</p>
<p id="ps1p1c331p17">
<span class="m-text m-primary">Jātiyā vuṭṭhahitvā ajātiṁ pakkhandatīti—</span><br />
</p>
<p id="ps1p1c331p18">
<span class="m-text m-primary">gotrabhu.</span><br />
</p>
<p id="ps1p1c331p19">
<span class="m-text m-primary">Jarāya vuṭṭhahitvā ajaraṁ pakkhandatīti—</span><br />
</p>
<p id="ps1p1c331p20">
<span class="m-text m-primary">gotrabhu.</span><br />
</p>
<p id="ps1p1c331p21">
<span class="m-text m-primary">Byādhimhā vuṭṭhahitvā abyādhiṁ pakkhandatīti—</span><br />
</p>
<p id="ps1p1c331p22">
<span class="m-text m-primary">gotrabhu.</span><br />
</p>
<p id="ps1p1c331p23">
<span class="m-text m-primary">Maraṇā vuṭṭhahitvā amataṁ pakkhandatīti—</span><br />
</p>
<p id="ps1p1c331p24">
<span class="m-text m-primary">gotrabhu.</span><br />
</p>
<p id="ps1p1c331p25">
<span class="m-text m-primary">Sokā vuṭṭhahitvā asokaṁ pakkhandatīti—</span><br />
</p>
<p id="ps1p1c331p26">
<span class="m-text m-primary">gotrabhu.</span><br />
</p>
<p id="ps1p1c331p27">
<span class="m-text m-primary">Paridevā vuṭṭhahitvā aparidevaṁ pakkhandatīti—</span><br />
</p>
<p id="ps1p1c331p28">
<span class="m-text m-primary">gotrabhu.</span><br />
</p>
<p id="ps1p1c331p29">
<span class="m-text m-primary">Upāyāsā vuṭṭhahitvā anupāyāsaṁ pakkhandatīti—</span><br />
</p>
<p id="ps1p1c331p30">
<span class="m-text m-primary">gotrabhu.</span><br />
</p>
<p id="ps1p1c331p31">
<span class="m-text m-primary">Bahiddhā saṅkhāranimittā vuṭṭhahitvā nirodhaṁ nibbānaṁ pakkhandatīti—</span><br />
</p>
<p id="ps1p1c331p32">
<span class="m-text m-primary">gotrabhu.</span><br />
</p>
<p id="ps1p1c332p1">
<span class="m-text m-primary">Uppādā vivaṭṭatīti—</span><br />
</p>
<p id="ps1p1c332p2">
<span class="m-text m-primary">gotrabhu.</span><br />
</p>
<p id="ps1p1c332p3">
<span class="m-text m-primary">Pavattā vivaṭṭatīti—</span><br />
</p>
<p id="ps1p1c332p4">
<span class="m-text m-primary">gotrabhu …pe…</span><br />
</p>
<p id="ps1p1c332p5">
<span class="m-text m-primary">bahiddhā saṅkhāranimittā vivaṭṭatīti—</span><br />
</p>
<p id="ps1p1c332p6">
<span class="m-text m-primary">gotrabhu.</span><br />
</p>
<p id="ps1p1c332p7">
<span class="m-text m-primary">Anuppādaṁ pakkhandatīti—</span><br />
</p>
<p id="ps1p1c332p8">
<span class="m-text m-primary">gotrabhu.</span><br />
</p>
<p id="ps1p1c332p9">
<span class="m-text m-primary">Appavattaṁ pakkhandatīti—</span><br />
</p>
<p id="ps1p1c332p10">
<span class="m-text m-primary">gotrabhu …pe…</span><br />
</p>
<p id="ps1p1c332p11">
<span class="m-text m-primary">nirodhaṁ nibbānaṁ pakkhandatīti—</span><br />
</p>
<p id="ps1p1c332p12">
<span class="m-text m-primary">gotrabhu.</span><br />
</p>
<p id="ps1p1c333p1">
<span class="m-text m-primary">Uppādā vivaṭṭitvā anuppādaṁ pakkhandatīti—</span><br />
</p>
<p id="ps1p1c333p2">
<span class="m-text m-primary">gotrabhu.</span><br />
</p>
<p id="ps1p1c333p3">
<span class="m-text m-primary">Pavattā vivaṭṭitvā appavattaṁ pakkhandatīti—</span><br />
</p>
<p id="ps1p1c333p4">
<span class="m-text m-primary">gotrabhu …pe…</span><br />
</p>
<p id="ps1p1c333p5">
<span class="m-text m-primary">bahiddhā saṅkhāranimittā vivaṭṭitvā nirodhaṁ nibbānaṁ pakkhandatīti—</span><br />
</p>
<p id="ps1p1c333p6">
<span class="m-text m-primary">gotrabhu.</span><br />
</p>
<p id="ps1p1c334p1">
<span class="m-text m-primary">Kati gotrabhū dhammā samathavasena uppajjanti?</span><br />
</p>
<p id="ps1p1c334p2">
<span class="m-text m-primary">Kati gotrabhū dhammā vipassanāvasena uppajjanti?</span><br />
</p>
<p id="ps1p1c334p3">
<span class="m-text m-primary">Aṭṭha gotrabhū dhammā samathavasena uppajjanti.</span><br />
</p>
<p id="ps1p1c334p4">
<span class="m-text m-primary">Dasa gotrabhū dhammā vipassanāvasena uppajjanti.</span><br />
</p>
<p id="ps1p1c335p1">
<span class="m-text m-primary">Katame aṭṭha gotrabhū dhammā samathavasena uppajjanti?</span><br />
</p>
<p id="ps1p1c335p2">
<span class="m-text m-primary">Paṭhamaṁ jhānaṁ paṭilābhatthāya nīvaraṇe abhibhuyyatīti—</span><br />
</p>
<p id="ps1p1c335p3">
<span class="m-text m-primary">gotrabhu.</span><br />
</p>
<p id="ps1p1c335p4">
<span class="m-text m-primary">Dutiyaṁ jhānaṁ paṭilābhatthāya vitakkavicāre abhibhuyyatīti—</span><br />
</p>
<p id="ps1p1c335p5">
<span class="m-text m-primary">gotrabhu.</span><br />
</p>
<p id="ps1p1c335p6">
<span class="m-text m-primary">Tatiyaṁ jhānaṁ paṭilābhatthāya pītiṁ abhibhuyyatīti—</span><br />
</p>
<p id="ps1p1c335p7">
<span class="m-text m-primary">gotrabhu.</span><br />
</p>
<p id="ps1p1c335p8">
<span class="m-text m-primary">Catutthaṁ jhānaṁ paṭilābhatthāya sukhadukkhe abhibhuyyatīti—</span><br />
</p>
<p id="ps1p1c335p9">
<span class="m-text m-primary">gotrabhu.</span><br />
</p>
<p id="ps1p1c335p10">
<span class="m-text m-primary">Ākāsānañcāyatanasamāpattiṁ paṭilābhatthāya rūpasaññaṁ paṭighasaññaṁ nānattasaññaṁ abhibhuyyatīti—</span><br />
</p>
<p id="ps1p1c335p11">
<span class="m-text m-primary">gotrabhu.</span><br />
</p>
<p id="ps1p1c335p12">
<span class="m-text m-primary">Viññāṇañcāyatanasamāpattiṁ paṭilābhatthāya ākāsānañcāyatanasaññaṁ abhibhuyyatīti—</span><br />
</p>
<p id="ps1p1c335p13">
<span class="m-text m-primary">gotrabhu.</span><br />
</p>
<p id="ps1p1c335p14">
<span class="m-text m-primary">Ākiñcaññāyatanasamāpattiṁ paṭilābhatthāya viññāṇañcāyatanasaññaṁ abhibhuyyatīti—</span><br />
</p>
<p id="ps1p1c335p15">
<span class="m-text m-primary">gotrabhu.</span><br />
</p>
<p id="ps1p1c335p16">
<span class="m-text m-primary">Nevasaññānāsaññāyatanasamāpattiṁ paṭilābhatthāya ākiñcaññāyatanasaññaṁ abhibhuyyatīti—</span><br />
</p>
<p id="ps1p1c335p17">
<span class="m-text m-primary">gotrabhu.</span><br />
</p>
<p id="ps1p1c335p18">
<span class="m-text m-primary">Ime aṭṭha gotrabhū dhammā samathavasena uppajjanti.</span><br />
</p>
<p id="ps1p1c336p1">
<span class="m-text m-primary">Katame dasa gotrabhū dhammā vipassanāvasena uppajjanti?</span><br />
</p>
<p id="ps1p1c336p2">
<span class="m-text m-primary">Sotāpattimaggaṁ paṭilābhatthāya uppādaṁ pavattaṁ nimittaṁ āyūhanaṁ paṭisandhiṁ gatiṁ nibbattiṁ upapattiṁ jātiṁ jaraṁ byādhiṁ maraṇaṁ sokaṁ paridevaṁ upāyāsaṁ bahiddhā saṅkhāranimittaṁ abhibhuyyatīti—</span><br />
</p>
<p id="ps1p1c336p3">
<span class="m-text m-primary">gotrabhu.</span><br />
</p>
<p id="ps1p1c336p4">
<span class="m-text m-primary">Sotāpattiphalasamāpattatthāya uppādaṁ pavattaṁ nimittaṁ āyūhanaṁ paṭisandhiṁ abhibhuyyatīti—</span><br />
</p>
<p id="ps1p1c336p5">
<span class="m-text m-primary">gotrabhu.</span><br />
</p>
<p id="ps1p1c336p6">
<span class="m-text m-primary">Sakadāgāmimaggaṁ paṭilābhatthāya …pe…</span><br />
</p>
<p id="ps1p1c336p7">
<span class="m-text m-primary">sakadāgāmiphalasamāpattatthāya …</span><br />
</p>
<p id="ps1p1c336p8">
<span class="m-text m-primary">anāgāmimaggaṁ paṭilābhatthāya …</span><br />
</p>
<p id="ps1p1c336p9">
<span class="m-text m-primary">anāgāmiphalasamāpattatthāya …</span><br />
</p>
<p id="ps1p1c336p10">
<span class="m-text m-primary">arahattamaggaṁ paṭilābhatthāya uppādaṁ pavattaṁ nimittaṁ āyūhanaṁ paṭisandhiṁ gatiṁ nibbattiṁ upapattiṁ jātiṁ jaraṁ byādhiṁ maraṇaṁ sokaṁ paridevaṁ upāyāsaṁ bahiddhā saṅkhāranimittaṁ abhibhuyyatīti—</span><br />
</p>
<p id="ps1p1c336p11">
<span class="m-text m-primary">gotrabhu.</span><br />
</p>
<p id="ps1p1c336p12">
<span class="m-text m-primary">Arahattaphalasamāpattatthāya …</span><br />
</p>
<p id="ps1p1c336p13">
<span class="m-text m-primary">suññatavihārasamāpattatthāya …</span><br />
</p>
<p id="ps1p1c336p14">
<span class="m-text m-primary">animittavihārasamāpattatthāya uppādaṁ pavattaṁ nimittaṁ āyūhanaṁ paṭisandhiṁ abhibhuyyatīti—</span><br />
</p>
<p id="ps1p1c336p15">
<span class="m-text m-primary">gotrabhu.</span><br />
</p>
<p id="ps1p1c336p16">
<span class="m-text m-primary">Ime dasa gotrabhū dhammā vipassanāvasena uppajjanti.</span><br />
</p>
<p id="ps1p1c337p1">
<span class="m-text m-primary">Kati gotrabhū dhammā kusalā, kati akusalā, kati abyākatā?</span><br />
</p>
<p id="ps1p1c337p2">
<span class="m-text m-primary">Pannarasa gotrabhū dhammā kusalā, tayo gotrabhū dhammā abyākatā.</span><br />
</p>
<p id="ps1p1c337p3">
<span class="m-text m-primary">Natthi gotrabhū dhammā akusalāti.</span><br />
</p>
<p id="ps1p1c338p1">
<span class="m-text m-primary">Sāmisañca nirāmisaṁ,</span><br />
</p>
<p id="ps1p1c338p2">
<span class="m-text m-primary">Paṇihitañca appaṇihitaṁ;</span><br />
</p>
<p id="ps1p1c338p3">
<span class="m-text m-primary">Saññuttañca visaññuttaṁ,</span><br />
</p>
<p id="ps1p1c338p4">
<span class="m-text m-primary">Vuṭṭhitañca avuṭṭhitaṁ.</span><br />
</p>
<p id="ps1p1c339p1">
<span class="m-text m-primary">Aṭṭha samādhissa paccayā,</span><br />
</p>
<p id="ps1p1c339p2">
<span class="m-text m-primary">dasa ñāṇassa gocarā;</span><br />
</p>
<p id="ps1p1c339p3">
<span class="m-text m-primary">Aṭṭhārasa gotrabhū dhammā,</span><br />
</p>
<p id="ps1p1c339p4">
<span class="m-text m-primary">tiṇṇaṁ vimokkhāna paccayā.</span><br />
</p>
<p id="ps1p1c340p1">
<span class="m-text m-primary">Ime aṭṭhārasākārā,</span><br />
</p>
<p id="ps1p1c340p2">
<span class="m-text m-primary">Paññā yassa pariccitā;</span><br />
</p>
<p id="ps1p1c340p3">
<span class="m-text m-primary">Kusalo vivaṭṭe vuṭṭhāne,</span><br />
</p>
<p id="ps1p1c340p4">
<span class="m-text m-primary">Nānādiṭṭhīsu na kampatīti.</span><br />
</p>
<p id="ps1p1c341p1">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c341p2">
<span class="m-text m-primary">Tena vuccati—</span><br />
</p>
<p id="ps1p1c341p3">
<span class="m-text m-primary">“bahiddhā vuṭṭhānavivaṭṭane paññā gotrabhuñāṇaṁ”.</span><br />
</p>
<p id="ps1p1c341p4">
<span class="m-text m-primary">Gotrabhuñāṇaniddeso dasamo.</span><br />
</p>
<p id="ps1p1c342p0">
<span class="m-text m-primary">1.1.11. Maggañāṇaniddesa</span><br />
</p>
<p id="ps1p1c342p1">
<span class="m-text m-primary">Kathaṁ dubhato vuṭṭhānavivaṭṭane paññā magge ñāṇaṁ?</span><br />
</p>
<p id="ps1p1c342p2">
<span class="m-text m-primary">Sotāpattimaggakkhaṇe dassanaṭṭhena sammādiṭṭhi micchādiṭṭhiyā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c342p3">
<span class="m-text m-primary">Tena vuccati—</span><br />
</p>
<p id="ps1p1c342p4">
<span class="m-text m-primary">“dubhato vuṭṭhānavivaṭṭane paññā magge ñāṇaṁ”.</span><br />
</p>
<p id="ps1p1c342p5">
<span class="m-text m-primary">Abhiniropanaṭṭhena sammāsaṅkappo micchāsaṅkappā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c342p6">
<span class="m-text m-primary">Tena vuccati—</span><br />
</p>
<p id="ps1p1c342p7">
<span class="m-text m-primary">“dubhato vuṭṭhānavivaṭṭane paññā magge ñāṇaṁ”.</span><br />
</p>
<p id="ps1p1c343p1">
<span class="m-text m-primary">Pariggahaṭṭhena sammāvācā micchāvācāya vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c343p2">
<span class="m-text m-primary">Tena vuccati—</span><br />
</p>
<p id="ps1p1c343p3">
<span class="m-text m-primary">“dubhato vuṭṭhānavivaṭṭane paññā magge ñāṇaṁ”.</span><br />
</p>
<p id="ps1p1c344p1">
<span class="m-text m-primary">Samuṭṭhānaṭṭhena sammākammanto micchākammantā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c344p2">
<span class="m-text m-primary">Tena vuccati—</span><br />
</p>
<p id="ps1p1c344p3">
<span class="m-text m-primary">“dubhato vuṭṭhānavivaṭṭane paññā magge ñāṇaṁ”.</span><br />
</p>
<p id="ps1p1c345p1">
<span class="m-text m-primary">Vodānaṭṭhena sammāājīvo micchāājīvā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c345p2">
<span class="m-text m-primary">Tena vuccati—</span><br />
</p>
<p id="ps1p1c345p3">
<span class="m-text m-primary">“dubhato vuṭṭhānavivaṭṭane paññā magge ñāṇaṁ”.</span><br />
</p>
<p id="ps1p1c346p1">
<span class="m-text m-primary">Paggahaṭṭhena sammāvāyāmo micchāvāyāmā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c346p2">
<span class="m-text m-primary">Tena vuccati—</span><br />
</p>
<p id="ps1p1c346p3">
<span class="m-text m-primary">“dubhato vuṭṭhānavivaṭṭane paññā magge ñāṇaṁ”.</span><br />
</p>
<p id="ps1p1c347p1">
<span class="m-text m-primary">Upaṭṭhānaṭṭhena sammāsati micchāsatiyā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c347p2">
<span class="m-text m-primary">Tena vuccati—</span><br />
</p>
<p id="ps1p1c347p3">
<span class="m-text m-primary">“dubhato vuṭṭhānavivaṭṭane paññā magge ñāṇaṁ”.</span><br />
</p>
<p id="ps1p1c348p1">
<span class="m-text m-primary">Avikkhepaṭṭhena sammāsamādhi micchāsamādhito vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c348p2">
<span class="m-text m-primary">Tena vuccati—</span><br />
</p>
<p id="ps1p1c348p3">
<span class="m-text m-primary">“dubhato vuṭṭhānavivaṭṭane paññā magge ñāṇaṁ”.</span><br />
</p>
<p id="ps1p1c349p1">
<span class="m-text m-primary">Sakadāgāmimaggakkhaṇe dassanaṭṭhena sammādiṭṭhi …pe…</span><br />
</p>
<p id="ps1p1c349p2">
<span class="m-text m-primary">avikkhepaṭṭhena sammāsamādhi oḷārikā kāmarāgasaññojanā paṭighasaññojanā oḷārikā kāmarāgānusayā paṭighānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c349p3">
<span class="m-text m-primary">Tena vuccati—</span><br />
</p>
<p id="ps1p1c349p4">
<span class="m-text m-primary">“dubhato vuṭṭhānavivaṭṭane paññā magge ñāṇaṁ”.</span><br />
</p>
<p id="ps1p1c350p1">
<span class="m-text m-primary">Anāgāmimaggakkhaṇe dassanaṭṭhena sammādiṭṭhi …pe…</span><br />
</p>
<p id="ps1p1c350p2">
<span class="m-text m-primary">avikkhepaṭṭhena sammāsamādhi anusahagatā kāmarāgasaññojanā paṭighasaññojanā anusahagatā kāmarāgānusayā paṭighānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c350p3">
<span class="m-text m-primary">Tena vuccati—</span><br />
</p>
<p id="ps1p1c350p4">
<span class="m-text m-primary">“dubhato vuṭṭhānavivaṭṭane paññā magge ñāṇaṁ”.</span><br />
</p>
<p id="ps1p1c351p1">
<span class="m-text m-primary">Arahattamaggakkhaṇe dassanaṭṭhena sammādiṭṭhi …pe…</span><br />
</p>
<p id="ps1p1c351p2">
<span class="m-text m-primary">avikkhepaṭṭhena sammāsamādhi rūparāgā arūparāgā mānā uddhaccā avijjāya mānānusayā bhavarāgānusayā avijjānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c351p3">
<span class="m-text m-primary">Tena vuccati—</span><br />
</p>
<p id="ps1p1c351p4">
<span class="m-text m-primary">“dubhato vuṭṭhānavivaṭṭane paññā magge ñāṇaṁ”.</span><br />
</p>
<p id="ps1p1c352p1">
<span class="m-text m-primary">Ajātaṁ jhāpeti jātena,</span><br />
</p>
<p id="ps1p1c352p2">
<span class="m-text m-primary">jhānaṁ tena pavuccati;</span><br />
</p>
<p id="ps1p1c352p3">
<span class="m-text m-primary">Jhānavimokkhe kusalatā,</span><br />
</p>
<p id="ps1p1c352p4">
<span class="m-text m-primary">nānādiṭṭhīsu na kampati.</span><br />
</p>
<p id="ps1p1c353p1">
<span class="m-text m-primary">Samādahitvā yathā ce vipassati,</span><br />
</p>
<p id="ps1p1c353p2">
<span class="m-text m-primary">Vipassamāno tathā ce samādahe;</span><br />
</p>
<p id="ps1p1c353p3">
<span class="m-text m-primary">Vipassanā ca samatho tadā ahu,</span><br />
</p>
<p id="ps1p1c353p4">
<span class="m-text m-primary">Samānabhāgā yuganaddhā vattare.</span><br />
</p>
<p id="ps1p1c354p1">
<span class="m-text m-primary">Dukkhā saṅkhārā sukho,</span><br />
</p>
<p id="ps1p1c354p2">
<span class="m-text m-primary">nirodho iti dassanaṁ;</span><br />
</p>
<p id="ps1p1c354p3">
<span class="m-text m-primary">Dubhato vuṭṭhitā paññā,</span><br />
</p>
<p id="ps1p1c354p4">
<span class="m-text m-primary">phasseti amataṁ padaṁ.</span><br />
</p>
<p id="ps1p1c355p1">
<span class="m-text m-primary">Vimokkhacariyaṁ jānāti,</span><br />
</p>
<p id="ps1p1c355p2">
<span class="m-text m-primary">Nānattekattakovido;</span><br />
</p>
<p id="ps1p1c355p3">
<span class="m-text m-primary">Dvinnaṁ ñāṇānaṁ kusalatā,</span><br />
</p>
<p id="ps1p1c355p4">
<span class="m-text m-primary">Nānādiṭṭhīsu na kampatīti.</span><br />
</p>
<p id="ps1p1c356p1">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c356p2">
<span class="m-text m-primary">Tena vuccati—</span><br />
</p>
<p id="ps1p1c356p3">
<span class="m-text m-primary">“dubhato vuṭṭhānavivaṭṭane paññā magge ñāṇaṁ”.</span><br />
</p>
<p id="ps1p1c356p4">
<span class="m-text m-primary">Maggañāṇaniddeso ekādasamo.</span><br />
</p>
<p id="ps1p1c357p0">
<span class="m-text m-primary">1.1.12. Phalañāṇaniddesa</span><br />
</p>
<p id="ps1p1c357p1">
<span class="m-text m-primary">Kathaṁ payogappaṭippassaddhipaññā phale ñāṇaṁ?</span><br />
</p>
<p id="ps1p1c357p2">
<span class="m-text m-primary">Sotāpattimaggakkhaṇe dassanaṭṭhena sammādiṭṭhi micchādiṭṭhiyā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c357p3">
<span class="m-text m-primary">Taṁpayogappaṭippassaddhattā uppajjati sammādiṭṭhi.</span><br />
</p>
<p id="ps1p1c357p4">
<span class="m-text m-primary">Maggassetaṁ phalaṁ.</span><br />
</p>
<p id="ps1p1c358p1">
<span class="m-text m-primary">Abhiniropanaṭṭhena sammāsaṅkappo micchāsaṅkappā vuṭṭhāti tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c358p2">
<span class="m-text m-primary">Taṁpayogappaṭippassaddhattā uppajjati sammāsaṅkappo.</span><br />
</p>
<p id="ps1p1c358p3">
<span class="m-text m-primary">Maggassetaṁ phalaṁ.</span><br />
</p>
<p id="ps1p1c359p1">
<span class="m-text m-primary">Pariggahaṭṭhena sammāvācā micchāvācāya vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c359p2">
<span class="m-text m-primary">Taṁpayogappaṭippassaddhattā uppajjati sammāvācā.</span><br />
</p>
<p id="ps1p1c359p3">
<span class="m-text m-primary">Maggassetaṁ phalaṁ.</span><br />
</p>
<p id="ps1p1c360p1">
<span class="m-text m-primary">Samuṭṭhānaṭṭhena sammākammanto micchākammantā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c360p2">
<span class="m-text m-primary">Taṁpayogappaṭippassaddhattā uppajjati sammākammanto.</span><br />
</p>
<p id="ps1p1c360p3">
<span class="m-text m-primary">Maggassetaṁ phalaṁ.</span><br />
</p>
<p id="ps1p1c361p1">
<span class="m-text m-primary">Vodānaṭṭhena sammāājīvo micchāājīvā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c361p2">
<span class="m-text m-primary">Taṁpayogappaṭippassaddhattā uppajjati sammāājīvo.</span><br />
</p>
<p id="ps1p1c361p3">
<span class="m-text m-primary">Maggassetaṁ phalaṁ.</span><br />
</p>
<p id="ps1p1c362p1">
<span class="m-text m-primary">Paggahaṭṭhena sammāvāyāmo micchāvāyāmā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c362p2">
<span class="m-text m-primary">Taṁpayogappaṭippassaddhattā uppajjati sammāvāyāmo.</span><br />
</p>
<p id="ps1p1c362p3">
<span class="m-text m-primary">Maggassetaṁ phalaṁ.</span><br />
</p>
<p id="ps1p1c363p1">
<span class="m-text m-primary">Upaṭṭhānaṭṭhena sammāsati micchāsatiyā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c363p2">
<span class="m-text m-primary">Taṁpayogappaṭippassaddhattā uppajjati sammāsati.</span><br />
</p>
<p id="ps1p1c363p3">
<span class="m-text m-primary">Maggassetaṁ phalaṁ.</span><br />
</p>
<p id="ps1p1c364p1">
<span class="m-text m-primary">Avikkhepaṭṭhena sammāsamādhi micchāsamādhito vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c364p2">
<span class="m-text m-primary">Taṁpayogappaṭippassaddhattā uppajjati sammāsamādhi.</span><br />
</p>
<p id="ps1p1c364p3">
<span class="m-text m-primary">Maggassetaṁ phalaṁ.</span><br />
</p>
<p id="ps1p1c365p1">
<span class="m-text m-primary">Sakadāgāmimaggakkhaṇe dassanaṭṭhena sammādiṭṭhi …pe…</span><br />
</p>
<p id="ps1p1c365p2">
<span class="m-text m-primary">avikkhepaṭṭhena sammāsamādhi oḷārikā kāmarāgasaññojanā paṭighasaññojanā oḷārikā kāmarāgānusayā paṭighānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c365p3">
<span class="m-text m-primary">Taṁpayogappaṭippassaddhattā uppajjati sammāsamādhi.</span><br />
</p>
<p id="ps1p1c365p4">
<span class="m-text m-primary">Maggassetaṁ phalaṁ.</span><br />
</p>
<p id="ps1p1c366p1">
<span class="m-text m-primary">Anāgāmimaggakkhaṇe dassanaṭṭhena sammādiṭṭhi …pe…</span><br />
</p>
<p id="ps1p1c366p2">
<span class="m-text m-primary">avikkhepaṭṭhena sammāsamādhi anusahagatā kāmarāgasaññojanā paṭighasaññojanā anusahagatā kāmarāgānusayā paṭighānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c366p3">
<span class="m-text m-primary">Taṁpayogappaṭippassaddhattā uppajjati sammāsamādhi.</span><br />
</p>
<p id="ps1p1c366p4">
<span class="m-text m-primary">Maggassetaṁ phalaṁ.</span><br />
</p>
<p id="ps1p1c367p1">
<span class="m-text m-primary">Arahattamaggakkhaṇe dassanaṭṭhena sammādiṭṭhi …pe…</span><br />
</p>
<p id="ps1p1c367p2">
<span class="m-text m-primary">avikkhepaṭṭhena sammāsamādhi rūparāgā arūparāgā mānā uddhaccā avijjāya mānānusayā bhavarāgānusayā avijjānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.</span><br />
</p>
<p id="ps1p1c367p3">
<span class="m-text m-primary">Taṁpayogappaṭippassaddhattā uppajjati sammāsamādhi.</span><br />
</p>
<p id="ps1p1c367p4">
<span class="m-text m-primary">Maggassetaṁ phalaṁ.</span><br />
</p>
<p id="ps1p1c367p5">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c367p6">
<span class="m-text m-primary">Tena vuccati—</span><br />
</p>
<p id="ps1p1c367p7">
<span class="m-text m-primary">“payogappaṭippassaddhipaññā phale ñāṇaṁ”.</span><br />
</p>
<p id="ps1p1c367p8">
<span class="m-text m-primary">Phalañāṇaniddeso dvādasamo.</span><br />
</p>
<p id="ps1p1c368p0">
<span class="m-text m-primary">1.1.13. Vimuttiñāṇaniddesa</span><br />
</p>
<p id="ps1p1c368p1">
<span class="m-text m-primary">Kathaṁ chinnavaṭumānupassane paññā vimuttiñāṇaṁ?</span><br />
</p>
<p id="ps1p1c368p2">
<span class="m-text m-primary">Sotāpattimaggena sakkāyadiṭṭhi, vicikicchā, sīlabbataparāmāso, diṭṭhānusayo, vicikicchānusayo attano cittassa upakkilesā sammā samucchinnā honti.</span><br />
</p>
<p id="ps1p1c368p3">
<span class="m-text m-primary">Imehi pañcahi upakkilesehi sapariyuṭṭhānehi cittaṁ vimuttaṁ hoti suvimuttaṁ.</span><br />
</p>
<p id="ps1p1c368p4">
<span class="m-text m-primary">Taṁvimutti ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c368p5">
<span class="m-text m-primary">Tena vuccati—</span><br />
</p>
<p id="ps1p1c368p6">
<span class="m-text m-primary">“chinnavaṭumānupassane paññā vimuttiñāṇaṁ”.</span><br />
</p>
<p id="ps1p1c369p1">
<span class="m-text m-primary">Sakadāgāmimaggena oḷārikaṁ kāmarāgasaññojanaṁ, paṭighasaññojanaṁ, oḷāriko kāmarāgānusayo, paṭighānusayo—</span><br />
</p>
<p id="ps1p1c369p2">
<span class="m-text m-primary">attano cittassa upakkilesā sammā samucchinnā honti.</span><br />
</p>
<p id="ps1p1c369p3">
<span class="m-text m-primary">Imehi catūhi upakkilesehi sapariyuṭṭhānehi cittaṁ vimuttaṁ hoti suvimuttaṁ.</span><br />
</p>
<p id="ps1p1c369p4">
<span class="m-text m-primary">Taṁvimutti ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c369p5">
<span class="m-text m-primary">Tena vuccati—</span><br />
</p>
<p id="ps1p1c369p6">
<span class="m-text m-primary">“chinnavaṭumānupassane paññā vimuttiñāṇaṁ”.</span><br />
</p>
<p id="ps1p1c370p1">
<span class="m-text m-primary">Anāgāmimaggena anusahagataṁ kāmarāgasaññojanaṁ, paṭighasaññojanaṁ, anusahagato kāmarāgānusayo, paṭighānusayo—</span><br />
</p>
<p id="ps1p1c370p2">
<span class="m-text m-primary">attano cittassa upakkilesā sammā samucchinnā honti.</span><br />
</p>
<p id="ps1p1c370p3">
<span class="m-text m-primary">Imehi catūhi upakkilesehi sapariyuṭṭhānehi cittaṁ vimuttaṁ hoti suvimuttaṁ.</span><br />
</p>
<p id="ps1p1c370p4">
<span class="m-text m-primary">Taṁvimutti ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c370p5">
<span class="m-text m-primary">Tena vuccati—</span><br />
</p>
<p id="ps1p1c370p6">
<span class="m-text m-primary">“chinnavaṭumānupassane paññā vimuttiñāṇaṁ”.</span><br />
</p>
<p id="ps1p1c371p1">
<span class="m-text m-primary">Arahattamaggena rūparāgo, arūparāgo, māno, uddhaccaṁ, avijjā, mānānusayo, bhavarāgānusayo, avijjānusayo—</span><br />
</p>
<p id="ps1p1c371p2">
<span class="m-text m-primary">attano cittassa upakkilesā sammā samucchinnā honti.</span><br />
</p>
<p id="ps1p1c371p3">
<span class="m-text m-primary">Imehi aṭṭhahi upakkilesehi sapariyuṭṭhānehi cittaṁ vimuttaṁ hoti suvimuttaṁ.</span><br />
</p>
<p id="ps1p1c371p4">
<span class="m-text m-primary">Taṁvimutti ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c371p5">
<span class="m-text m-primary">Tena vuccati—</span><br />
</p>
<p id="ps1p1c371p6">
<span class="m-text m-primary">“chinnavaṭumānupassane paññā vimuttiñāṇaṁ”.</span><br />
</p>
<p id="ps1p1c371p7">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c371p8">
<span class="m-text m-primary">Tena vuccati—</span><br />
</p>
<p id="ps1p1c371p9">
<span class="m-text m-primary">“chinnavaṭumānupassane paññā vimuttiñāṇaṁ”.</span><br />
</p>
<p id="ps1p1c371p10">
<span class="m-text m-primary">Vimuttiñāṇaniddeso terasamo.</span><br />
</p>
<p id="ps1p1c372p0">
<span class="m-text m-primary">1.1.14 Paccavekkhaṇañāṇaniddesa</span><br />
</p>
<p id="ps1p1c372p1">
<span class="m-text m-primary">Kathaṁ tadā samudāgate dhamme passane paññā paccavekkhaṇe ñāṇaṁ?</span><br />
</p>
<p id="ps1p1c372p2">
<span class="m-text m-primary">Sotāpattimaggakkhaṇe dassanaṭṭhena sammādiṭṭhi tadā samudāgatā.</span><br />
</p>
<p id="ps1p1c372p3">
<span class="m-text m-primary">Abhiniropanaṭṭhena sammāsaṅkappo tadā samudāgato.</span><br />
</p>
<p id="ps1p1c372p4">
<span class="m-text m-primary">Pariggahaṭṭhena sammāvācā tadā samudāgatā.</span><br />
</p>
<p id="ps1p1c372p5">
<span class="m-text m-primary">Samuṭṭhānaṭṭhena sammākammanto tadā samudāgato.</span><br />
</p>
<p id="ps1p1c372p6">
<span class="m-text m-primary">Vodānaṭṭhena sammāājīvo tadā samudāgato.</span><br />
</p>
<p id="ps1p1c372p7">
<span class="m-text m-primary">Paggahaṭṭhena sammāvāyāmo tadā samudāgato.</span><br />
</p>
<p id="ps1p1c372p8">
<span class="m-text m-primary">Upaṭṭhānaṭṭhena sammāsati tadā samudāgatā.</span><br />
</p>
<p id="ps1p1c372p9">
<span class="m-text m-primary">Avikkhepaṭṭhena sammāsamādhi tadā samudāgato.</span><br />
</p>
<p id="ps1p1c373p1">
<span class="m-text m-primary">Upaṭṭhānaṭṭhena satisambojjhaṅgo tadā samudāgato.</span><br />
</p>
<p id="ps1p1c373p2">
<span class="m-text m-primary">Pavicayaṭṭhena dhammavicayasambojjhaṅgo tadā samudāgato.</span><br />
</p>
<p id="ps1p1c373p3">
<span class="m-text m-primary">Paggahaṭṭhena vīriyasambojjhaṅgo tadā samudāgato.</span><br />
</p>
<p id="ps1p1c373p4">
<span class="m-text m-primary">Pharaṇaṭṭhena pītisambojjhaṅgo tadā samudāgato.</span><br />
</p>
<p id="ps1p1c373p5">
<span class="m-text m-primary">Upasamaṭṭhena passaddhisambojjhaṅgo tadā samudāgato.</span><br />
</p>
<p id="ps1p1c373p6">
<span class="m-text m-primary">Avikkhepaṭṭhena samādhisambojjhaṅgo tadā samudāgato.</span><br />
</p>
<p id="ps1p1c373p7">
<span class="m-text m-primary">Paṭisaṅkhānaṭṭhena upekkhāsambojjhaṅgo tadā samudāgato.</span><br />
</p>
<p id="ps1p1c374p1">
<span class="m-text m-primary">Assaddhiye akampiyaṭṭhena saddhābalaṁ tadā samudāgataṁ.</span><br />
</p>
<p id="ps1p1c374p2">
<span class="m-text m-primary">Kosajje akampiyaṭṭhena vīriyabalaṁ tadā samudāgataṁ.</span><br />
</p>
<p id="ps1p1c374p3">
<span class="m-text m-primary">Pamāde akampiyaṭṭhena satibalaṁ tadā samudāgataṁ.</span><br />
</p>
<p id="ps1p1c374p4">
<span class="m-text m-primary">Uddhacce akampiyaṭṭhena samādhibalaṁ tadā samudāgataṁ.</span><br />
</p>
<p id="ps1p1c374p5">
<span class="m-text m-primary">Avijjāya akampiyaṭṭhena paññābalaṁ tadā samudāgataṁ.</span><br />
</p>
<p id="ps1p1c375p1">
<span class="m-text m-primary">Adhimokkhaṭṭhena saddhindriyaṁ tadā samudāgataṁ.</span><br />
</p>
<p id="ps1p1c375p2">
<span class="m-text m-primary">Paggahaṭṭhena vīriyindriyaṁ tadā samudāgataṁ.</span><br />
</p>
<p id="ps1p1c375p3">
<span class="m-text m-primary">Upaṭṭhānaṭṭhena satindriyaṁ tadā samudāgataṁ.</span><br />
</p>
<p id="ps1p1c375p4">
<span class="m-text m-primary">Avikkhepaṭṭhena samādhindriyaṁ tadā samudāgataṁ.</span><br />
</p>
<p id="ps1p1c375p5">
<span class="m-text m-primary">Dassanaṭṭhena paññindriyaṁ tadā samudāgataṁ.</span><br />
</p>
<p id="ps1p1c376p1">
<span class="m-text m-primary">Ādhipateyyaṭṭhena indriyā tadā samudāgatā.</span><br />
</p>
<p id="ps1p1c376p2">
<span class="m-text m-primary">Akampiyaṭṭhena balā tadā samudāgatā.</span><br />
</p>
<p id="ps1p1c376p3">
<span class="m-text m-primary">Niyyānaṭṭhena sambojjhaṅgā tadā samudāgatā.</span><br />
</p>
<p id="ps1p1c376p4">
<span class="m-text m-primary">Hetuṭṭhena maggo tadā samudāgato.</span><br />
</p>
<p id="ps1p1c376p5">
<span class="m-text m-primary">Upaṭṭhānaṭṭhena satipaṭṭhānā tadā samudāgatā.</span><br />
</p>
<p id="ps1p1c376p6">
<span class="m-text m-primary">Padahanaṭṭhena sammappadhānā tadā samudāgatā.</span><br />
</p>
<p id="ps1p1c376p7">
<span class="m-text m-primary">Ijjhanaṭṭhena iddhipādā tadā samudāgatā.</span><br />
</p>
<p id="ps1p1c376p8">
<span class="m-text m-primary">Tathaṭṭhena saccā tadā samudāgatā.</span><br />
</p>
<p id="ps1p1c376p9">
<span class="m-text m-primary">Avikkhepaṭṭhena samatho tadā samudāgato.</span><br />
</p>
<p id="ps1p1c376p10">
<span class="m-text m-primary">Anupassanaṭṭhena vipassanā tadā samudāgatā.</span><br />
</p>
<p id="ps1p1c376p11">
<span class="m-text m-primary">Ekarasaṭṭhena samathavipassanā tadā samudāgatā.</span><br />
</p>
<p id="ps1p1c376p12">
<span class="m-text m-primary">Anativattanaṭṭhena yuganaddhaṁ tadā samudāgataṁ.</span><br />
</p>
<p id="ps1p1c376p13">
<span class="m-text m-primary">Saṁvaraṭṭhena sīlavisuddhi tadā samudāgatā.</span><br />
</p>
<p id="ps1p1c376p14">
<span class="m-text m-primary">Avikkhepaṭṭhena cittavisuddhi tadā samudāgatā.</span><br />
</p>
<p id="ps1p1c376p15">
<span class="m-text m-primary">Dassanaṭṭhena diṭṭhivisuddhi tadā samudāgatā.</span><br />
</p>
<p id="ps1p1c376p16">
<span class="m-text m-primary">Vimuttaṭṭhena vimokkho tadā samudāgato.</span><br />
</p>
<p id="ps1p1c376p17">
<span class="m-text m-primary">Paṭivedhaṭṭhena vijjā tadā samudāgatā.</span><br />
</p>
<p id="ps1p1c376p18">
<span class="m-text m-primary">Pariccāgaṭṭhena vimutti tadā samudāgatā.</span><br />
</p>
<p id="ps1p1c376p19">
<span class="m-text m-primary">Samucchedaṭṭhena khaye ñāṇaṁ tadā samudāgataṁ.</span><br />
</p>
<p id="ps1p1c377p1">
<span class="m-text m-primary">Chando mūlaṭṭhena tadā samudāgato.</span><br />
</p>
<p id="ps1p1c377p2">
<span class="m-text m-primary">Manasikāro samuṭṭhānaṭṭhena tadā samudāgato.</span><br />
</p>
<p id="ps1p1c377p3">
<span class="m-text m-primary">Phasso samodhānaṭṭhena tadā samudāgato.</span><br />
</p>
<p id="ps1p1c377p4">
<span class="m-text m-primary">Vedanā samosaraṇaṭṭhena tadā samudāgatā.</span><br />
</p>
<p id="ps1p1c377p5">
<span class="m-text m-primary">Samādhi pamukhaṭṭhena tadā samudāgato.</span><br />
</p>
<p id="ps1p1c377p6">
<span class="m-text m-primary">Sati ādhipateyyaṭṭhena tadā samudāgatā.</span><br />
</p>
<p id="ps1p1c377p7">
<span class="m-text m-primary">Paññā taduttaraṭṭhena tadā samudāgatā.</span><br />
</p>
<p id="ps1p1c377p8">
<span class="m-text m-primary">Vimutti sāraṭṭhena tadā samudāgatā.</span><br />
</p>
<p id="ps1p1c377p9">
<span class="m-text m-primary">Amatogadhaṁ nibbānaṁ pariyosānaṭṭhena tadā samudāgataṁ.</span><br />
</p>
<p id="ps1p1c377p10">
<span class="m-text m-primary">Vuṭṭhahitvā paccavekkhati, ime dhammā tadā samudāgatā.</span><br />
</p>
<p id="ps1p1c378p1">
<span class="m-text m-primary">Sotāpattiphalakkhaṇe dassanaṭṭhena sammādiṭṭhi tadā samudāgatā.</span><br />
</p>
<p id="ps1p1c378p2">
<span class="m-text m-primary">Abhiniropanaṭṭhena sammāsaṅkappo tadā samudāgato …pe…</span><br />
</p>
<p id="ps1p1c378p3">
<span class="m-text m-primary">paṭippassaddhaṭṭhena anuppāde ñāṇaṁ tadā samudāgataṁ.</span><br />
</p>
<p id="ps1p1c378p4">
<span class="m-text m-primary">Chando mūlaṭṭhena tadā samudāgato.</span><br />
</p>
<p id="ps1p1c378p5">
<span class="m-text m-primary">Manasikāro samuṭṭhānaṭṭhena tadā samudāgato.</span><br />
</p>
<p id="ps1p1c378p6">
<span class="m-text m-primary">Phasso samodhānaṭṭhena tadā samudāgato.</span><br />
</p>
<p id="ps1p1c378p7">
<span class="m-text m-primary">Vedanā samosaraṇaṭṭhena tadā samudāgatā.</span><br />
</p>
<p id="ps1p1c378p8">
<span class="m-text m-primary">Samādhi pamukhaṭṭhena tadā samudāgato.</span><br />
</p>
<p id="ps1p1c378p9">
<span class="m-text m-primary">Sati ādhipateyyaṭṭhena tadā samudāgatā.</span><br />
</p>
<p id="ps1p1c378p10">
<span class="m-text m-primary">Paññā taduttaraṭṭhena tadā samudāgatā.</span><br />
</p>
<p id="ps1p1c378p11">
<span class="m-text m-primary">Vimutti sāraṭṭhena tadā samudāgatā.</span><br />
</p>
<p id="ps1p1c378p12">
<span class="m-text m-primary">Amatogadhaṁ nibbānaṁ pariyosānaṭṭhena tadā samudāgataṁ.</span><br />
</p>
<p id="ps1p1c378p13">
<span class="m-text m-primary">Vuṭṭhahitvā paccavekkhati, ime dhammā tadā samudāgatā.</span><br />
</p>
<p id="ps1p1c379p1">
<span class="m-text m-primary">Sakadāgāmimaggakkhaṇe …pe…</span><br />
</p>
<p id="ps1p1c379p2">
<span class="m-text m-primary">sakadāgāmiphalakkhaṇe …pe…</span><br />
</p>
<p id="ps1p1c379p3">
<span class="m-text m-primary">anāgāmimaggakkhaṇe …pe…</span><br />
</p>
<p id="ps1p1c379p4">
<span class="m-text m-primary">anāgāmiphalakkhaṇe …pe…</span><br />
</p>
<p id="ps1p1c379p5">
<span class="m-text m-primary">arahattamaggakkhaṇe dassanaṭṭhena sammādiṭṭhi tadā samudāgatā …pe…</span><br />
</p>
<p id="ps1p1c379p6">
<span class="m-text m-primary">samucchedaṭṭhena khaye ñāṇaṁ tadā samudāgataṁ.</span><br />
</p>
<p id="ps1p1c379p7">
<span class="m-text m-primary">Chando mūlaṭṭhena tadā samudāgato …pe…</span><br />
</p>
<p id="ps1p1c379p8">
<span class="m-text m-primary">amatogadhaṁ nibbānaṁ pariyosānaṭṭhena tadā samudāgataṁ.</span><br />
</p>
<p id="ps1p1c379p9">
<span class="m-text m-primary">Vuṭṭhahitvā paccavekkhati, ime dhammā tadā samudāgatā.</span><br />
</p>
<p id="ps1p1c380p1">
<span class="m-text m-primary">Arahattaphalakkhaṇe dassanaṭṭhena sammādiṭṭhi tadā samudāgatā …pe…</span><br />
</p>
<p id="ps1p1c380p2">
<span class="m-text m-primary">paṭippassaddhaṭṭhena anuppāde ñāṇaṁ tadā samudāgataṁ.</span><br />
</p>
<p id="ps1p1c380p3">
<span class="m-text m-primary">Chando mūlaṭṭhena tadā samudāgato …pe…</span><br />
</p>
<p id="ps1p1c380p4">
<span class="m-text m-primary">amatogadhaṁ nibbānaṁ pariyosānaṭṭhena tadā samudāgataṁ.</span><br />
</p>
<p id="ps1p1c380p5">
<span class="m-text m-primary">Vuṭṭhahitvā paccavekkhati, ime dhammā tadā samudāgatā.</span><br />
</p>
<p id="ps1p1c380p6">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c380p7">
<span class="m-text m-primary">Tena vuccati—</span><br />
</p>
<p id="ps1p1c380p8">
<span class="m-text m-primary">“tadā samudāgate dhamme passane paññā paccavekkhaṇe ñāṇaṁ”.</span><br />
</p>
<p id="ps1p1c380p9">
<span class="m-text m-primary">Paccavekkhaṇañāṇaniddeso cuddasamo.</span><br />
</p>
<p id="ps1p1c381p0">
<span class="m-text m-primary">1.1.15. Vatthunānattañāṇaniddesa</span><br />
</p>
<p id="ps1p1c381p1">
<span class="m-text m-primary">Kathaṁ ajjhattavavatthāne paññā vatthunānatte ñāṇaṁ?</span><br />
</p>
<p id="ps1p1c381p2">
<span class="m-text m-primary">Kathaṁ ajjhattadhamme vavattheti?</span><br />
</p>
<p id="ps1p1c381p3">
<span class="m-text m-primary">Cakkhuṁ ajjhattaṁ vavattheti, sotaṁ ajjhattaṁ vavattheti, ghānaṁ ajjhattaṁ vavattheti, jivhaṁ ajjhattaṁ vavattheti, kāyaṁ ajjhattaṁ vavattheti, manaṁ ajjhattaṁ vavattheti.</span><br />
</p>
<p id="ps1p1c382p1">
<span class="m-text m-primary">Kathaṁ cakkhuṁ ajjhattaṁ vavattheti?</span><br />
</p>
<p id="ps1p1c382p2">
<span class="m-text m-primary">Cakkhu avijjāsambhūtanti vavattheti, cakkhu taṇhāsambhūtanti vavattheti, cakkhu kammasambhūtanti vavattheti, cakkhu āhārasambhūtanti vavattheti, cakkhu catunnaṁ mahābhūtānaṁ upādāyāti vavattheti, cakkhu uppannanti vavattheti, cakkhu samudāgatanti vavattheti.</span><br />
</p>
<p id="ps1p1c382p3">
<span class="m-text m-primary">Cakkhu ahutvā sambhūtaṁ, hutvā na bhavissatīti vavattheti.</span><br />
</p>
<p id="ps1p1c382p4">
<span class="m-text m-primary">Cakkhuṁ antavantato vavattheti, cakkhu addhuvaṁ asassataṁ vipariṇāmadhammanti vavattheti, cakkhu aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammanti vavattheti.</span><br />
</p>
<p id="ps1p1c382p5">
<span class="m-text m-primary">Cakkhuṁ aniccato vavattheti, no niccato;</span><br />
</p>
<p id="ps1p1c382p6">
<span class="m-text m-primary">dukkhato vavattheti, no sukhato;</span><br />
</p>
<p id="ps1p1c382p7">
<span class="m-text m-primary">anattato vavattheti, no attato;</span><br />
</p>
<p id="ps1p1c382p8">
<span class="m-text m-primary">nibbindati, no nandati;</span><br />
</p>
<p id="ps1p1c382p9">
<span class="m-text m-primary">virajjati, no rajjati;</span><br />
</p>
<p id="ps1p1c382p10">
<span class="m-text m-primary">nirodheti, no samudeti;</span><br />
</p>
<p id="ps1p1c382p11">
<span class="m-text m-primary">paṭinissajjati, no ādiyati.</span><br />
</p>
<p id="ps1p1c382p12">
<span class="m-text m-primary">Aniccato vavatthento niccasaññaṁ pajahati, dukkhato vavatthento sukhasaññaṁ pajahati, anattato vavatthento attasaññaṁ pajahati, nibbindanto nandiṁ pajahati, virajjanto rāgaṁ pajahati, nirodhento samudayaṁ pajahati, paṭinissajjanto ādānaṁ pajahati.</span><br />
</p>
<p id="ps1p1c382p13">
<span class="m-text m-primary">Evaṁ cakkhuṁ ajjhattaṁ vavattheti.</span><br />
</p>
<p id="ps1p1c383p1">
<span class="m-text m-primary">Kathaṁ sotaṁ ajjhattaṁ vavattheti?</span><br />
</p>
<p id="ps1p1c383p2">
<span class="m-text m-primary">Sotaṁ avijjāsambhūtanti vavattheti …pe…</span><br />
</p>
<p id="ps1p1c383p3">
<span class="m-text m-primary">evaṁ sotaṁ ajjhattaṁ vavattheti.</span><br />
</p>
<p id="ps1p1c384p1">
<span class="m-text m-primary">Kathaṁ ghānaṁ ajjhattaṁ vavattheti?</span><br />
</p>
<p id="ps1p1c384p2">
<span class="m-text m-primary">Ghānaṁ avijjāsambhūtanti vavattheti …pe…</span><br />
</p>
<p id="ps1p1c384p3">
<span class="m-text m-primary">evaṁ ghānaṁ ajjhattaṁ vavattheti.</span><br />
</p>
<p id="ps1p1c385p1">
<span class="m-text m-primary">Kathaṁ jivhaṁ ajjhattaṁ vavattheti?</span><br />
</p>
<p id="ps1p1c385p2">
<span class="m-text m-primary">Jivhā avijjāsambhūtāti vavattheti, jivhā taṇhāsambhūtāti vavattheti, jivhā kammasambhūtāti vavattheti, jivhā āhārasambhūtāti vavattheti, jivhā catunnaṁ mahābhūtānaṁ upādāyāti vavattheti, jivhā uppannāti vavattheti, jivhā samudāgatāti vavattheti.</span><br />
</p>
<p id="ps1p1c385p3">
<span class="m-text m-primary">Jivhā ahutvā sambhūtā, hutvā na bhavissatīti vavattheti.</span><br />
</p>
<p id="ps1p1c385p4">
<span class="m-text m-primary">Jivhaṁ antavantato vavattheti, jivhā addhuvā asassatā vipariṇāmadhammāti vavattheti, jivhā aniccā saṅkhatā paṭiccasamuppannā khayadhammā vayadhammā virāgadhammā nirodhadhammāti vavattheti.</span><br />
</p>
<p id="ps1p1c385p5">
<span class="m-text m-primary">Jivhaṁ aniccato vavattheti, no niccato …pe…</span><br />
</p>
<p id="ps1p1c385p6">
<span class="m-text m-primary">paṭinissajjati, no ādiyati.</span><br />
</p>
<p id="ps1p1c385p7">
<span class="m-text m-primary">Aniccato vavatthento niccasaññaṁ pajahati …pe…</span><br />
</p>
<p id="ps1p1c385p8">
<span class="m-text m-primary">paṭinissajjanto ādānaṁ pajahati.</span><br />
</p>
<p id="ps1p1c385p9">
<span class="m-text m-primary">Evaṁ jivhaṁ ajjhattaṁ vavattheti.</span><br />
</p>
<p id="ps1p1c386p1">
<span class="m-text m-primary">Kathaṁ kāyaṁ ajjhattaṁ vavattheti?</span><br />
</p>
<p id="ps1p1c386p2">
<span class="m-text m-primary">Kāyo avijjāsambhūtoti vavattheti, kāyo taṇhāsambhūtoti vavattheti, kāyo kammasambhūtoti vavattheti, kāyo āhārasambhūtoti vavattheti, kāyo catunnaṁ mahābhūtānaṁ upādāyāti vavattheti, kāyo uppannoti vavattheti, kāyo samudāgatoti vavattheti.</span><br />
</p>
<p id="ps1p1c386p3">
<span class="m-text m-primary">Kāyo ahutvā sambhūto, hutvā na bhavissatīti vavattheti.</span><br />
</p>
<p id="ps1p1c386p4">
<span class="m-text m-primary">Kāyaṁ antavantato vavattheti, kāyo addhuvo asassato vipariṇāmadhammoti vavattheti, kāyo anicco saṅkhato paṭiccasamuppanno khayadhammo vayadhammo virāgadhammo nirodhadhammoti vavattheti.</span><br />
</p>
<p id="ps1p1c386p5">
<span class="m-text m-primary">Kāyaṁ aniccato vavattheti, no niccato;</span><br />
</p>
<p id="ps1p1c386p6">
<span class="m-text m-primary">dukkhato vavattheti, no sukhato …pe…</span><br />
</p>
<p id="ps1p1c386p7">
<span class="m-text m-primary">paṭinissajjati, no ādiyati.</span><br />
</p>
<p id="ps1p1c386p8">
<span class="m-text m-primary">Aniccato vavatthento niccasaññaṁ pajahati, dukkhato vavatthento sukhasaññaṁ pajahati …pe…</span><br />
</p>
<p id="ps1p1c386p9">
<span class="m-text m-primary">paṭinissajjanto ādānaṁ pajahati.</span><br />
</p>
<p id="ps1p1c386p10">
<span class="m-text m-primary">Evaṁ kāyaṁ ajjhattaṁ vavattheti.</span><br />
</p>
<p id="ps1p1c387p1">
<span class="m-text m-primary">Kathaṁ manaṁ ajjhattaṁ vavattheti?</span><br />
</p>
<p id="ps1p1c387p2">
<span class="m-text m-primary">Mano avijjāsambhūtoti vavattheti, mano taṇhāsambhūtoti vavattheti, mano kammasambhūtoti vavattheti, mano āhārasambhūtoti vavattheti, mano uppannoti vavattheti, mano samudāgatoti vavattheti.</span><br />
</p>
<p id="ps1p1c387p3">
<span class="m-text m-primary">Mano ahutvā sambhūto, hutvā na bhavissatīti vavattheti.</span><br />
</p>
<p id="ps1p1c387p4">
<span class="m-text m-primary">Manaṁ antavantato vavattheti, mano addhuvo asassato vipariṇāmadhammoti vavattheti, mano anicco saṅkhato paṭiccasamuppanno khayadhammo vayadhammo virāgadhammo nirodhadhammoti vavattheti.</span><br />
</p>
<p id="ps1p1c387p5">
<span class="m-text m-primary">Manaṁ aniccato vavattheti, no niccato;</span><br />
</p>
<p id="ps1p1c387p6">
<span class="m-text m-primary">dukkhato vavattheti, no sukhato;</span><br />
</p>
<p id="ps1p1c387p7">
<span class="m-text m-primary">anattato vavattheti, no attato;</span><br />
</p>
<p id="ps1p1c387p8">
<span class="m-text m-primary">nibbindati, no nandati;</span><br />
</p>
<p id="ps1p1c387p9">
<span class="m-text m-primary">virajjati, no rajjati;</span><br />
</p>
<p id="ps1p1c387p10">
<span class="m-text m-primary">nirodheti, no samudeti;</span><br />
</p>
<p id="ps1p1c387p11">
<span class="m-text m-primary">paṭinissajjati, no ādiyati.</span><br />
</p>
<p id="ps1p1c387p12">
<span class="m-text m-primary">Aniccato vavatthento niccasaññaṁ pajahati, dukkhato vavatthento sukhasaññaṁ pajahati, anattato vavatthento attasaññaṁ pajahati, nibbindanto nandiṁ pajahati, virajjanto rāgaṁ pajahati, nirodhento samudayaṁ pajahati, paṭinissajjanto ādānaṁ pajahati.</span><br />
</p>
<p id="ps1p1c387p13">
<span class="m-text m-primary">Evaṁ manaṁ ajjhattaṁ vavattheti.</span><br />
</p>
<p id="ps1p1c387p14">
<span class="m-text m-primary">Evaṁ ajjhattadhamme vavattheti.</span><br />
</p>
<p id="ps1p1c387p15">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c387p16">
<span class="m-text m-primary">Tena vuccati—</span><br />
</p>
<p id="ps1p1c387p17">
<span class="m-text m-primary">“ajjhattavavatthāne paññā vatthunānatte ñāṇaṁ”.</span><br />
</p>
<p id="ps1p1c387p18">
<span class="m-text m-primary">Vatthunānattañāṇaniddeso pannarasamo.</span><br />
</p>
<p id="ps1p1c388p0">
<span class="m-text m-primary">1.1.16. Gocaranānattañāṇaniddesa</span><br />
</p>
<p id="ps1p1c388p1">
<span class="m-text m-primary">Kathaṁ bahiddhā vavatthāne paññā gocaranānatte ñāṇaṁ?</span><br />
</p>
<p id="ps1p1c388p2">
<span class="m-text m-primary">Kathaṁ bahiddhā dhamme vavattheti?</span><br />
</p>
<p id="ps1p1c388p3">
<span class="m-text m-primary">Rūpe bahiddhā vavattheti, sadde bahiddhā vavattheti, gandhe bahiddhā vavattheti, rase bahiddhā vavattheti, phoṭṭhabbe bahiddhā vavattheti, dhamme bahiddhā vavattheti.</span><br />
</p>
<p id="ps1p1c389p1">
<span class="m-text m-primary">Kathaṁ rūpe bahiddhā vavattheti?</span><br />
</p>
<p id="ps1p1c389p2">
<span class="m-text m-primary">Rūpā avijjāsambhūtāti vavattheti rūpā taṇhāsambhūtāti vavattheti, rūpā kammasambhūtāti vavattheti, rūpā āhārasambhūtāti vavattheti, rūpā catunnaṁ mahābhūtānaṁ upādāyāti vavattheti, rūpā uppannāti vavattheti, rūpā samudāgatāti vavattheti.</span><br />
</p>
<p id="ps1p1c389p3">
<span class="m-text m-primary">Rūpā ahutvā sambhūtā, hutvā na bhavissantīti vavattheti.</span><br />
</p>
<p id="ps1p1c389p4">
<span class="m-text m-primary">Rūpe antavantato vavattheti, rūpā addhuvā asassatā vipariṇāmadhammāti vavattheti.</span><br />
</p>
<p id="ps1p1c389p5">
<span class="m-text m-primary">Rūpā aniccā saṅkhatā paṭiccasamuppannā khayadhammā vayadhammā virāgadhammā nirodhadhammāti vavattheti.</span><br />
</p>
<p id="ps1p1c389p6">
<span class="m-text m-primary">Rūpe aniccato vavattheti, no niccato;</span><br />
</p>
<p id="ps1p1c389p7">
<span class="m-text m-primary">dukkhato vavattheti, no sukhato;</span><br />
</p>
<p id="ps1p1c389p8">
<span class="m-text m-primary">anattato vavattheti, no attato;</span><br />
</p>
<p id="ps1p1c389p9">
<span class="m-text m-primary">nibbindati, no nandati;</span><br />
</p>
<p id="ps1p1c389p10">
<span class="m-text m-primary">virajjati, no rajjati;</span><br />
</p>
<p id="ps1p1c389p11">
<span class="m-text m-primary">nirodheti, no samudeti;</span><br />
</p>
<p id="ps1p1c389p12">
<span class="m-text m-primary">paṭinissajjati, no ādiyati.</span><br />
</p>
<p id="ps1p1c389p13">
<span class="m-text m-primary">Aniccato vavatthento niccasaññaṁ pajahati, dukkhato vavatthento sukhasaññaṁ pajahati, anattato vavatthento attasaññaṁ pajahati, nibbindanto nandiṁ pajahati, virajjanto rāgaṁ pajahati, nirodhento samudayaṁ pajahati, paṭinissajjanto ādānaṁ pajahati.</span><br />
</p>
<p id="ps1p1c389p14">
<span class="m-text m-primary">Evaṁ rūpe bahiddhā vavattheti.</span><br />
</p>
<p id="ps1p1c390p1">
<span class="m-text m-primary">Kathaṁ sadde bahiddhā vavattheti?</span><br />
</p>
<p id="ps1p1c390p2">
<span class="m-text m-primary">Saddā (…) catunnaṁ mahābhūtānaṁ upādāyāti vavattheti, saddā uppannāti vavattheti, saddā samudāgatāti vavattheti.</span><br />
</p>
<p id="ps1p1c390p3">
<span class="m-text m-primary">Saddā ahutvā sambhūtā, hutvā na bhavissantīti vavattheti.</span><br />
</p>
<p id="ps1p1c390p4">
<span class="m-text m-primary">Sadde antavantato vavattheti, saddā addhuvā asassatā vipariṇāmadhammāti vavattheti, saddā aniccā saṅkhatā paṭiccasamuppannā khayadhammā vayadhammā virāgadhammā nirodhadhammāti vavattheti.</span><br />
</p>
<p id="ps1p1c390p5">
<span class="m-text m-primary">Sadde aniccato vavattheti, no niccato …pe…</span><br />
</p>
<p id="ps1p1c390p6">
<span class="m-text m-primary">evaṁ sadde bahiddhā vavattheti.</span><br />
</p>
<p id="ps1p1c391p1">
<span class="m-text m-primary">Kathaṁ gandhe bahiddhā vavattheti?</span><br />
</p>
<p id="ps1p1c391p2">
<span class="m-text m-primary">Gandhā avijjāsambhūtāti vavattheti, gandhā taṇhāsambhūtāti vavattheti …pe…</span><br />
</p>
<p id="ps1p1c391p3">
<span class="m-text m-primary">evaṁ gandhe bahiddhā vavattheti.</span><br />
</p>
<p id="ps1p1c391p4">
<span class="m-text m-primary">Kathaṁ rase bahiddhā vavattheti?</span><br />
</p>
<p id="ps1p1c391p5">
<span class="m-text m-primary">Rasā avijjāsambhūtāti vavattheti, rasā taṇhāsambhūtāti vavattheti …pe…</span><br />
</p>
<p id="ps1p1c391p6">
<span class="m-text m-primary">evaṁ rase bahiddhā vavattheti.</span><br />
</p>
<p id="ps1p1c392p1">
<span class="m-text m-primary">Kathaṁ phoṭṭhabbe bahiddhā vavattheti?</span><br />
</p>
<p id="ps1p1c392p2">
<span class="m-text m-primary">Phoṭṭhabbā avijjāsambhūtāti vavattheti, phoṭṭhabbā taṇhāsambhūtāti vavattheti, phoṭṭhabbā kammasambhūtāti vavattheti, phoṭṭhabbā āhārasambhūtāti vavattheti, phoṭṭhabbā uppannāti vavattheti.</span><br />
</p>
<p id="ps1p1c392p3">
<span class="m-text m-primary">Phoṭṭhabbā samudāgatāti vavattheti …pe…</span><br />
</p>
<p id="ps1p1c392p4">
<span class="m-text m-primary">evaṁ phoṭṭhabbe bahiddhā vavattheti.</span><br />
</p>
<p id="ps1p1c393p1">
<span class="m-text m-primary">Kathaṁ dhamme bahiddhā vavattheti?</span><br />
</p>
<p id="ps1p1c393p2">
<span class="m-text m-primary">Dhammā avijjāsambhūtāti vavattheti, dhammā taṇhāsambhūtāti vavattheti, dhammā kammasambhūtāti vavattheti, dhammā āhārasambhūtāti vavattheti, dhammā uppannāti vavattheti, dhammā samudāgatāti vavattheti.</span><br />
</p>
<p id="ps1p1c393p3">
<span class="m-text m-primary">Dhammā ahutvā sambhūtā, hutvā na bhavissantīti vavattheti.</span><br />
</p>
<p id="ps1p1c393p4">
<span class="m-text m-primary">Dhamme antavantato vavattheti, dhammā addhuvā asassatā vipariṇāmadhammāti vavattheti, dhammā aniccā saṅkhatā paṭiccasamuppannā khayadhammā vayadhammā virāgadhammā nirodhadhammāti vavattheti.</span><br />
</p>
<p id="ps1p1c393p5">
<span class="m-text m-primary">Dhamme aniccato vavattheti, no niccato;</span><br />
</p>
<p id="ps1p1c393p6">
<span class="m-text m-primary">dukkhato vavattheti, no sukhato;</span><br />
</p>
<p id="ps1p1c393p7">
<span class="m-text m-primary">anattato vavattheti, no attato;</span><br />
</p>
<p id="ps1p1c393p8">
<span class="m-text m-primary">nibbindati, no nandati;</span><br />
</p>
<p id="ps1p1c393p9">
<span class="m-text m-primary">virajjati, no rajjati;</span><br />
</p>
<p id="ps1p1c393p10">
<span class="m-text m-primary">nirodheti, no samudeti;</span><br />
</p>
<p id="ps1p1c393p11">
<span class="m-text m-primary">paṭinissajjati, no ādiyati …pe…</span><br />
</p>
<p id="ps1p1c393p12">
<span class="m-text m-primary">aniccato vavatthento niccasaññaṁ pajahati, dukkhato vavatthento sukhasaññaṁ pajahati, anattato vavatthento attasaññaṁ pajahati, nibbindanto nandiṁ pajahati, virajjanto rāgaṁ pajahati, nirodhento samudayaṁ pajahati, paṭinissajjanto ādānaṁ pajahati.</span><br />
</p>
<p id="ps1p1c393p13">
<span class="m-text m-primary">Evaṁ dhamme bahiddhā vavattheti.</span><br />
</p>
<p id="ps1p1c393p14">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c393p15">
<span class="m-text m-primary">Tena vuccati—</span><br />
</p>
<p id="ps1p1c393p16">
<span class="m-text m-primary">“bahiddhā vavatthāne paññā gocaranānatte ñāṇaṁ”.</span><br />
</p>
<p id="ps1p1c393p17">
<span class="m-text m-primary">Gocaranānattañāṇaniddeso soḷasamo.</span><br />
</p>
<p id="ps1p1c394p0">
<span class="m-text m-primary">1.1.17. Cariyānānattañāṇaniddesa</span><br />
</p>
<p id="ps1p1c394p1">
<span class="m-text m-primary">Kathaṁ cariyāvavatthāne paññā cariyānānatte ñāṇaṁ?</span><br />
</p>
<p id="ps1p1c394p2">
<span class="m-text m-primary">**Cariyā**ti tisso cariyāyo—</span><br />
</p>
<p id="ps1p1c394p3">
<span class="m-text m-primary">viññāṇacariyā, aññāṇacariyā, ñāṇacariyā.</span><br />
</p>
<p id="ps1p1c395p1">
<span class="m-text m-primary">Katamā viññāṇacariyā?</span><br />
</p>
<p id="ps1p1c395p2">
<span class="m-text m-primary">Dassanatthāya āvajjanakiriyābyākatā viññāṇacariyā rūpesu, dassanaṭṭho cakkhuviññāṇaṁ viññāṇacariyā rūpesu, diṭṭhattā abhiniropanā vipākamanodhātu viññāṇacariyā rūpesu, abhiniropitattā vipākamanoviññāṇadhātu viññāṇacariyā rūpesu.</span><br />
</p>
<p id="ps1p1c396p1">
<span class="m-text m-primary">Savanatthāya āvajjanakiriyābyākatā viññāṇacariyā saddesu, savanattho sotaviññāṇaṁ viññāṇacariyā saddesu, sutattā abhiniropanā vipākamanodhātu viññāṇacariyā saddesu, abhiniropitattā vipākamanoviññāṇadhātu viññāṇacariyā saddesu.</span><br />
</p>
<p id="ps1p1c397p1">
<span class="m-text m-primary">Ghāyanatthāya āvajjanakiriyābyākatā viññāṇacariyā gandhesu, ghāyanaṭṭho ghānaviññāṇaṁ viññāṇacariyā gandhesu, ghāyitattā abhiniropanā vipākamanodhātu viññāṇacariyā gandhesu, abhiniropitattā vipākamanoviññāṇadhātu viññāṇacariyā gandhesu.</span><br />
</p>
<p id="ps1p1c398p1">
<span class="m-text m-primary">Sāyanatthāya āvajjanakiriyābyākatā viññāṇacariyā rasesu, sāyanaṭṭho jivhāviññāṇaṁ viññāṇacariyā rasesu, sāyitattā abhiniropanā vipākamanodhātu viññāṇacariyā rasesu, abhiniropitattā vipākamanoviññāṇadhātu viññāṇacariyā rasesu.</span><br />
</p>
<p id="ps1p1c399p1">
<span class="m-text m-primary">Phusanatthāya āvajjanakiriyābyākatā viññāṇacariyā phoṭṭhabbesu, phusanaṭṭho kāyaviññāṇaṁ viññāṇacariyā phoṭṭhabbesu, phuṭṭhattā abhiniropanā vipākamanodhātu viññāṇacariyā phoṭṭhabbesu, abhiniropitattā vipākamanoviññāṇadhātu viññāṇacariyā phoṭṭhabbesu.</span><br />
</p>
<p id="ps1p1c400p1">
<span class="m-text m-primary">Vijānanatthāya āvajjanakiriyābyākatā viññāṇacariyā dhammesu, vijānanaṭṭho manoviññāṇaṁ viññāṇacariyā dhammesu.</span><br />
</p>
<p id="ps1p1c400p2">
<span class="m-text m-primary">(…)</span><br />
</p>
<p id="ps1p1c401p1">
<span class="m-text m-primary">**Viññāṇacariyā**ti kenaṭṭhena viññāṇacariyā?</span><br />
</p>
<p id="ps1p1c401p2">
<span class="m-text m-primary">Nīrāgā caratīti—</span><br />
</p>
<p id="ps1p1c401p3">
<span class="m-text m-primary">viññāṇacariyā.</span><br />
</p>
<p id="ps1p1c401p4">
<span class="m-text m-primary">Niddosā caratīti—</span><br />
</p>
<p id="ps1p1c401p5">
<span class="m-text m-primary">viññāṇacariyā.</span><br />
</p>
<p id="ps1p1c401p6">
<span class="m-text m-primary">Nimmohā caratīti—</span><br />
</p>
<p id="ps1p1c401p7">
<span class="m-text m-primary">viññāṇacariyā.</span><br />
</p>
<p id="ps1p1c401p8">
<span class="m-text m-primary">Nimmānā caratīti—</span><br />
</p>
<p id="ps1p1c401p9">
<span class="m-text m-primary">viññāṇacariyā.</span><br />
</p>
<p id="ps1p1c401p10">
<span class="m-text m-primary">Niddiṭṭhi caratīti—</span><br />
</p>
<p id="ps1p1c401p11">
<span class="m-text m-primary">viññāṇacariyā niuddhaccā caratīti—</span><br />
</p>
<p id="ps1p1c401p12">
<span class="m-text m-primary">viññāṇacariyā.</span><br />
</p>
<p id="ps1p1c401p13">
<span class="m-text m-primary">Nibbicikicchā caratīti—</span><br />
</p>
<p id="ps1p1c401p14">
<span class="m-text m-primary">viññāṇacariyā.</span><br />
</p>
<p id="ps1p1c401p15">
<span class="m-text m-primary">Nānusayā caratīti—</span><br />
</p>
<p id="ps1p1c401p16">
<span class="m-text m-primary">viññāṇacariyā.</span><br />
</p>
<p id="ps1p1c401p17">
<span class="m-text m-primary">Rāgavippayuttā caratīti—</span><br />
</p>
<p id="ps1p1c401p18">
<span class="m-text m-primary">viññāṇacariyā.</span><br />
</p>
<p id="ps1p1c401p19">
<span class="m-text m-primary">Dosavippayuttā caratīti—</span><br />
</p>
<p id="ps1p1c401p20">
<span class="m-text m-primary">viññāṇacariyā.</span><br />
</p>
<p id="ps1p1c401p21">
<span class="m-text m-primary">Mohavippayuttā caratīti—</span><br />
</p>
<p id="ps1p1c401p22">
<span class="m-text m-primary">viññāṇacariyā.</span><br />
</p>
<p id="ps1p1c401p23">
<span class="m-text m-primary">Mānavippayuttā caratīti—</span><br />
</p>
<p id="ps1p1c401p24">
<span class="m-text m-primary">viññāṇacariyā.</span><br />
</p>
<p id="ps1p1c401p25">
<span class="m-text m-primary">Diṭṭhivippayuttā caratīti—</span><br />
</p>
<p id="ps1p1c401p26">
<span class="m-text m-primary">viññāṇacariyā.</span><br />
</p>
<p id="ps1p1c401p27">
<span class="m-text m-primary">Uddhaccavippayuttā caratīti—</span><br />
</p>
<p id="ps1p1c401p28">
<span class="m-text m-primary">viññāṇacariyā.</span><br />
</p>
<p id="ps1p1c401p29">
<span class="m-text m-primary">Vicikicchāvippayuttā caratīti—</span><br />
</p>
<p id="ps1p1c401p30">
<span class="m-text m-primary">viññāṇacariyā.</span><br />
</p>
<p id="ps1p1c401p31">
<span class="m-text m-primary">Anusayavippayuttā caratīti—</span><br />
</p>
<p id="ps1p1c401p32">
<span class="m-text m-primary">viññāṇacariyā.</span><br />
</p>
<p id="ps1p1c401p33">
<span class="m-text m-primary">Kusalehi kammehi sampayuttā caratīti—</span><br />
</p>
<p id="ps1p1c401p34">
<span class="m-text m-primary">viññāṇacariyā.</span><br />
</p>
<p id="ps1p1c401p35">
<span class="m-text m-primary">Akusalehi kammehi vippayuttā caratīti—</span><br />
</p>
<p id="ps1p1c401p36">
<span class="m-text m-primary">viññāṇacariyā.</span><br />
</p>
<p id="ps1p1c401p37">
<span class="m-text m-primary">Sāvajjehi kammehi vippayuttā caratīti—</span><br />
</p>
<p id="ps1p1c401p38">
<span class="m-text m-primary">viññāṇacariyā.</span><br />
</p>
<p id="ps1p1c401p39">
<span class="m-text m-primary">Anavajjehi kammehi sampayuttā caratīti—</span><br />
</p>
<p id="ps1p1c401p40">
<span class="m-text m-primary">viññāṇacariyā.</span><br />
</p>
<p id="ps1p1c401p41">
<span class="m-text m-primary">Kaṇhehi kammehi vippayuttā caratīti—</span><br />
</p>
<p id="ps1p1c401p42">
<span class="m-text m-primary">viññāṇacariyā.</span><br />
</p>
<p id="ps1p1c401p43">
<span class="m-text m-primary">Sukkehi kammehi sampayuttā caratīti—</span><br />
</p>
<p id="ps1p1c401p44">
<span class="m-text m-primary">viññāṇacariyā.</span><br />
</p>
<p id="ps1p1c401p45">
<span class="m-text m-primary">Sukhudrayehi kammehi sampayuttā caratīti—</span><br />
</p>
<p id="ps1p1c401p46">
<span class="m-text m-primary">viññāṇacariyā.</span><br />
</p>
<p id="ps1p1c401p47">
<span class="m-text m-primary">Dukkhudrayehi kammehi vippayuttā caratīti—</span><br />
</p>
<p id="ps1p1c401p48">
<span class="m-text m-primary">viññāṇacariyā.</span><br />
</p>
<p id="ps1p1c401p49">
<span class="m-text m-primary">Sukhavipākehi kammehi sampayuttā caratīti—</span><br />
</p>
<p id="ps1p1c401p50">
<span class="m-text m-primary">viññāṇacariyā.</span><br />
</p>
<p id="ps1p1c401p51">
<span class="m-text m-primary">Dukkhavipākehi kammehi vippayuttā caratīti—</span><br />
</p>
<p id="ps1p1c401p52">
<span class="m-text m-primary">viññāṇacariyā.</span><br />
</p>
<p id="ps1p1c401p53">
<span class="m-text m-primary">Viññāte caratīti—</span><br />
</p>
<p id="ps1p1c401p54">
<span class="m-text m-primary">viññāṇacariyā.</span><br />
</p>
<p id="ps1p1c401p55">
<span class="m-text m-primary">Viññāṇassa evarūpā cariyā hotīti—</span><br />
</p>
<p id="ps1p1c401p56">
<span class="m-text m-primary">viññāṇacariyā.</span><br />
</p>
<p id="ps1p1c401p57">
<span class="m-text m-primary">Pakatiparisuddhamidaṁ cittaṁ nikkilesaṭṭhenāti—</span><br />
</p>
<p id="ps1p1c401p58">
<span class="m-text m-primary">viññāṇacariyā.</span><br />
</p>
<p id="ps1p1c401p59">
<span class="m-text m-primary">Ayaṁ viññāṇacariyā.</span><br />
</p>
<p id="ps1p1c402p1">
<span class="m-text m-primary">Katamā aññāṇacariyā?</span><br />
</p>
<p id="ps1p1c402p2">
<span class="m-text m-primary">Manāpiyesu rūpesu rāgassa javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c402p3">
<span class="m-text m-primary">rāgassa javanā aññāṇacariyā.</span><br />
</p>
<p id="ps1p1c402p4">
<span class="m-text m-primary">Amanāpiyesu rūpesu dosassa javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c402p5">
<span class="m-text m-primary">dosassa javanā aññāṇacariyā.</span><br />
</p>
<p id="ps1p1c402p6">
<span class="m-text m-primary">Tadubhayena asamapekkhanasmiṁ vatthusmiṁ mohassa javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c402p7">
<span class="m-text m-primary">mohassa javanā aññāṇacariyā.</span><br />
</p>
<p id="ps1p1c402p8">
<span class="m-text m-primary">Vinibandhassa mānassa javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c402p9">
<span class="m-text m-primary">mānassa javanā aññāṇacariyā.</span><br />
</p>
<p id="ps1p1c402p10">
<span class="m-text m-primary">Parāmaṭṭhāya diṭṭhiyā javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c402p11">
<span class="m-text m-primary">diṭṭhiyā javanā aññāṇacariyā.</span><br />
</p>
<p id="ps1p1c402p12">
<span class="m-text m-primary">Vikkhepagatassa uddhaccassa javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c402p13">
<span class="m-text m-primary">uddhaccassa javanā aññāṇacariyā.</span><br />
</p>
<p id="ps1p1c402p14">
<span class="m-text m-primary">Aniṭṭhaṅgatāya vicikicchāya javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c402p15">
<span class="m-text m-primary">vicikicchāya javanā aññāṇacariyā.</span><br />
</p>
<p id="ps1p1c402p16">
<span class="m-text m-primary">Thāmagatassa anusayassa javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c402p17">
<span class="m-text m-primary">anusayassa javanā aññāṇacariyā.</span><br />
</p>
<p id="ps1p1c403p1">
<span class="m-text m-primary">Manāpiyesu saddesu …pe…</span><br />
</p>
<p id="ps1p1c403p2">
<span class="m-text m-primary">manāpiyesu gandhesu …pe…</span><br />
</p>
<p id="ps1p1c403p3">
<span class="m-text m-primary">manāpiyesu rasesu …pe…</span><br />
</p>
<p id="ps1p1c403p4">
<span class="m-text m-primary">manāpiyesu phoṭṭhabbesu …pe…</span><br />
</p>
<p id="ps1p1c403p5">
<span class="m-text m-primary">manāpiyesu dhammesu rāgassa javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c403p6">
<span class="m-text m-primary">rāgassa javanā aññāṇacariyā.</span><br />
</p>
<p id="ps1p1c403p7">
<span class="m-text m-primary">Amanāpiyesu dhammesu dosassa javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c403p8">
<span class="m-text m-primary">dosassa javanā aññāṇacariyā.</span><br />
</p>
<p id="ps1p1c403p9">
<span class="m-text m-primary">Tadubhayena asamapekkhanasmiṁ vatthusmiṁ mohassa javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c403p10">
<span class="m-text m-primary">mohassa javanā aññāṇacariyā.</span><br />
</p>
<p id="ps1p1c403p11">
<span class="m-text m-primary">Vinibandhassa mānassa javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c403p12">
<span class="m-text m-primary">mānassa javanā aññāṇacariyā.</span><br />
</p>
<p id="ps1p1c403p13">
<span class="m-text m-primary">Parāmaṭṭhāya diṭṭhiyā javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c403p14">
<span class="m-text m-primary">diṭṭhiyā javanā aññāṇacariyā.</span><br />
</p>
<p id="ps1p1c403p15">
<span class="m-text m-primary">Vikkhepagatassa uddhaccassa javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c403p16">
<span class="m-text m-primary">uddhaccassa javanā aññāṇacariyā;</span><br />
</p>
<p id="ps1p1c403p17">
<span class="m-text m-primary">aniṭṭhaṅgatāya vicikicchāya javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c403p18">
<span class="m-text m-primary">vicikicchāya javanā aññāṇacariyā.</span><br />
</p>
<p id="ps1p1c403p19">
<span class="m-text m-primary">Thāmagatassa anusayassa javanatthāya āvajjanakiriyābyākatā viññāṇacariyā;</span><br />
</p>
<p id="ps1p1c403p20">
<span class="m-text m-primary">anusayassa javanā aññāṇacariyā.</span><br />
</p>
<p id="ps1p1c404p1">
<span class="m-text m-primary">**Aññāṇacariyā**ti kenaṭṭhena aññāṇacariyā?</span><br />
</p>
<p id="ps1p1c404p2">
<span class="m-text m-primary">Sarāgā caratīti—</span><br />
</p>
<p id="ps1p1c404p3">
<span class="m-text m-primary">aññāṇacariyā.</span><br />
</p>
<p id="ps1p1c404p4">
<span class="m-text m-primary">Sadosā caratīti—</span><br />
</p>
<p id="ps1p1c404p5">
<span class="m-text m-primary">aññāṇacariyā.</span><br />
</p>
<p id="ps1p1c404p6">
<span class="m-text m-primary">Samohā caratīti—</span><br />
</p>
<p id="ps1p1c404p7">
<span class="m-text m-primary">aññāṇacariyā.</span><br />
</p>
<p id="ps1p1c404p8">
<span class="m-text m-primary">Samānā caratīti—</span><br />
</p>
<p id="ps1p1c404p9">
<span class="m-text m-primary">aññāṇacariyā.</span><br />
</p>
<p id="ps1p1c404p10">
<span class="m-text m-primary">Sadiṭṭhi caratīti—</span><br />
</p>
<p id="ps1p1c404p11">
<span class="m-text m-primary">aññāṇacariyā.</span><br />
</p>
<p id="ps1p1c404p12">
<span class="m-text m-primary">Sauddhaccā caratīti—</span><br />
</p>
<p id="ps1p1c404p13">
<span class="m-text m-primary">aññāṇacariyā.</span><br />
</p>
<p id="ps1p1c404p14">
<span class="m-text m-primary">Savicikicchā caratīti—</span><br />
</p>
<p id="ps1p1c404p15">
<span class="m-text m-primary">aññāṇacariyā.</span><br />
</p>
<p id="ps1p1c404p16">
<span class="m-text m-primary">Sānusayā caratīti—</span><br />
</p>
<p id="ps1p1c404p17">
<span class="m-text m-primary">aññāṇacariyā.</span><br />
</p>
<p id="ps1p1c404p18">
<span class="m-text m-primary">Rāgasampayuttā caratīti—</span><br />
</p>
<p id="ps1p1c404p19">
<span class="m-text m-primary">aññāṇacariyā.</span><br />
</p>
<p id="ps1p1c404p20">
<span class="m-text m-primary">Dosasampayuttā caratīti—</span><br />
</p>
<p id="ps1p1c404p21">
<span class="m-text m-primary">aññāṇacariyā.</span><br />
</p>
<p id="ps1p1c404p22">
<span class="m-text m-primary">Mohasampayuttā caratīti—</span><br />
</p>
<p id="ps1p1c404p23">
<span class="m-text m-primary">aññāṇacariyā.</span><br />
</p>
<p id="ps1p1c404p24">
<span class="m-text m-primary">Mānasampayuttā caratīti—</span><br />
</p>
<p id="ps1p1c404p25">
<span class="m-text m-primary">aññāṇacariyā.</span><br />
</p>
<p id="ps1p1c404p26">
<span class="m-text m-primary">Diṭṭhisampayuttā caratīti—</span><br />
</p>
<p id="ps1p1c404p27">
<span class="m-text m-primary">aññāṇacariyā.</span><br />
</p>
<p id="ps1p1c404p28">
<span class="m-text m-primary">Uddhaccasampayuttā caratīti—</span><br />
</p>
<p id="ps1p1c404p29">
<span class="m-text m-primary">aññāṇacariyā.</span><br />
</p>
<p id="ps1p1c404p30">
<span class="m-text m-primary">Vicikicchāsampayuttā caratīti—</span><br />
</p>
<p id="ps1p1c404p31">
<span class="m-text m-primary">aññāṇacariyā.</span><br />
</p>
<p id="ps1p1c404p32">
<span class="m-text m-primary">Anusayasampayuttā caratīti—</span><br />
</p>
<p id="ps1p1c404p33">
<span class="m-text m-primary">aññāṇacariyā.</span><br />
</p>
<p id="ps1p1c404p34">
<span class="m-text m-primary">Kusalehi kammehi vippayuttā caratīti—</span><br />
</p>
<p id="ps1p1c404p35">
<span class="m-text m-primary">aññāṇacariyā.</span><br />
</p>
<p id="ps1p1c404p36">
<span class="m-text m-primary">Akusalehi kammehi sampayuttā caratīti—</span><br />
</p>
<p id="ps1p1c404p37">
<span class="m-text m-primary">aññāṇacariyā.</span><br />
</p>
<p id="ps1p1c404p38">
<span class="m-text m-primary">Sāvajjehi kammehi sampayuttā caratīti—</span><br />
</p>
<p id="ps1p1c404p39">
<span class="m-text m-primary">aññāṇacariyā.</span><br />
</p>
<p id="ps1p1c404p40">
<span class="m-text m-primary">Anavajjehi kammehi vippayuttā caratīti—</span><br />
</p>
<p id="ps1p1c404p41">
<span class="m-text m-primary">aññāṇacariyā.</span><br />
</p>
<p id="ps1p1c404p42">
<span class="m-text m-primary">Kaṇhehi kammehi sampayuttā caratīti—</span><br />
</p>
<p id="ps1p1c404p43">
<span class="m-text m-primary">aññāṇacariyā.</span><br />
</p>
<p id="ps1p1c404p44">
<span class="m-text m-primary">Sukkehi kammehi vippayuttā caratīti—</span><br />
</p>
<p id="ps1p1c404p45">
<span class="m-text m-primary">aññāṇacariyā.</span><br />
</p>
<p id="ps1p1c404p46">
<span class="m-text m-primary">Sukhudrayehi kammehi vippayuttā caratīti—</span><br />
</p>
<p id="ps1p1c404p47">
<span class="m-text m-primary">aññāṇacariyā.</span><br />
</p>
<p id="ps1p1c404p48">
<span class="m-text m-primary">Dukkhudrayehi kammehi sampayuttā caratīti—</span><br />
</p>
<p id="ps1p1c404p49">
<span class="m-text m-primary">aññāṇacariyā.</span><br />
</p>
<p id="ps1p1c404p50">
<span class="m-text m-primary">Sukhavipākehi kammehi vippayuttā caratīti—</span><br />
</p>
<p id="ps1p1c404p51">
<span class="m-text m-primary">aññāṇacariyā.</span><br />
</p>
<p id="ps1p1c404p52">
<span class="m-text m-primary">Dukkhavipākehi kammehi sampayuttā caratīti—</span><br />
</p>
<p id="ps1p1c404p53">
<span class="m-text m-primary">aññāṇacariyā.</span><br />
</p>
<p id="ps1p1c404p54">
<span class="m-text m-primary">Aññāte caratīti—</span><br />
</p>
<p id="ps1p1c404p55">
<span class="m-text m-primary">aññāṇacariyā.</span><br />
</p>
<p id="ps1p1c404p56">
<span class="m-text m-primary">Aññāṇassa evarūpā cariyā hotīti—</span><br />
</p>
<p id="ps1p1c404p57">
<span class="m-text m-primary">aññāṇacariyā.</span><br />
</p>
<p id="ps1p1c404p58">
<span class="m-text m-primary">Ayaṁ aññāṇacariyā.</span><br />
</p>
<p id="ps1p1c405p1">
<span class="m-text m-primary">Katamā ñāṇacariyā?</span><br />
</p>
<p id="ps1p1c405p2">
<span class="m-text m-primary">Aniccānupassanatthāya āvajjanakiriyābyākatā viññāṇacariyā;</span><br />
</p>
<p id="ps1p1c405p3">
<span class="m-text m-primary">aniccānupassanā ñāṇacariyā.</span><br />
</p>
<p id="ps1p1c405p4">
<span class="m-text m-primary">Dukkhānupassanatthāya āvajjanakiriyābyākatā viññāṇacariyā;</span><br />
</p>
<p id="ps1p1c405p5">
<span class="m-text m-primary">dukkhānupassanā ñāṇacariyā.</span><br />
</p>
<p id="ps1p1c405p6">
<span class="m-text m-primary">Anattānupassanatthāya āvajjanakiriyābyākatā viññāṇacariyā;</span><br />
</p>
<p id="ps1p1c405p7">
<span class="m-text m-primary">anattānupassanā ñāṇacariyā.</span><br />
</p>
<p id="ps1p1c405p8">
<span class="m-text m-primary">Nibbidānupassanatthāya …pe…</span><br />
</p>
<p id="ps1p1c405p9">
<span class="m-text m-primary">virāgānupassanatthāya …</span><br />
</p>
<p id="ps1p1c405p10">
<span class="m-text m-primary">nirodhānupassanatthāya …</span><br />
</p>
<p id="ps1p1c405p11">
<span class="m-text m-primary">paṭinissaggānupassanatthāya …</span><br />
</p>
<p id="ps1p1c405p12">
<span class="m-text m-primary">khayānupassanatthāya …</span><br />
</p>
<p id="ps1p1c405p13">
<span class="m-text m-primary">vayānupassanatthāya …</span><br />
</p>
<p id="ps1p1c405p14">
<span class="m-text m-primary">vipariṇāmānupassanatthāya …</span><br />
</p>
<p id="ps1p1c405p15">
<span class="m-text m-primary">animittānupassanatthāya …</span><br />
</p>
<p id="ps1p1c405p16">
<span class="m-text m-primary">appaṇihitānupassanatthāya …</span><br />
</p>
<p id="ps1p1c405p17">
<span class="m-text m-primary">suññatānupassanatthāya …</span><br />
</p>
<p id="ps1p1c405p18">
<span class="m-text m-primary">adhipaññādhammānupassanatthāya …</span><br />
</p>
<p id="ps1p1c405p19">
<span class="m-text m-primary">yathābhūtañāṇadassanatthāya …</span><br />
</p>
<p id="ps1p1c405p20">
<span class="m-text m-primary">ādīnavānupassanatthāya …</span><br />
</p>
<p id="ps1p1c405p21">
<span class="m-text m-primary">paṭisaṅkhānupassanatthāya āvajjanakiriyābyākatā viññāṇacariyā;</span><br />
</p>
<p id="ps1p1c405p22">
<span class="m-text m-primary">paṭisaṅkhānupassanā ñāṇacariyā.</span><br />
</p>
<p id="ps1p1c405p23">
<span class="m-text m-primary">Vivaṭṭanānupassanā ñāṇacariyā.</span><br />
</p>
<p id="ps1p1c405p24">
<span class="m-text m-primary">Sotāpattimaggo ñāṇacariyā.</span><br />
</p>
<p id="ps1p1c405p25">
<span class="m-text m-primary">Sotāpattiphalasamāpatti ñāṇacariyā.</span><br />
</p>
<p id="ps1p1c405p26">
<span class="m-text m-primary">Sakadāgāmimaggo ñāṇacariyā.</span><br />
</p>
<p id="ps1p1c405p27">
<span class="m-text m-primary">Sakadāgāmiphalasamāpatti ñāṇacariyā.</span><br />
</p>
<p id="ps1p1c405p28">
<span class="m-text m-primary">Anāgāmimaggo ñāṇacariyā.</span><br />
</p>
<p id="ps1p1c405p29">
<span class="m-text m-primary">Anāgāmiphalasamāpatti ñāṇacariyā.</span><br />
</p>
<p id="ps1p1c405p30">
<span class="m-text m-primary">Arahattamaggo ñāṇacariyā.</span><br />
</p>
<p id="ps1p1c405p31">
<span class="m-text m-primary">Arahattaphalasamāpatti ñāṇacariyā.</span><br />
</p>
<p id="ps1p1c406p1">
<span class="m-text m-primary">**Ñāṇacariyā**ti kenaṭṭhena ñāṇacariyā?</span><br />
</p>
<p id="ps1p1c406p2">
<span class="m-text m-primary">Nīrāgā caratīti—</span><br />
</p>
<p id="ps1p1c406p3">
<span class="m-text m-primary">ñāṇacariyā.</span><br />
</p>
<p id="ps1p1c406p4">
<span class="m-text m-primary">Niddosā caratīti—</span><br />
</p>
<p id="ps1p1c406p5">
<span class="m-text m-primary">ñāṇacariyā …pe…</span><br />
</p>
<p id="ps1p1c406p6">
<span class="m-text m-primary">nānusayā caratīti—</span><br />
</p>
<p id="ps1p1c406p7">
<span class="m-text m-primary">ñāṇacariyā.</span><br />
</p>
<p id="ps1p1c406p8">
<span class="m-text m-primary">Rāgavippayuttā caratīti—</span><br />
</p>
<p id="ps1p1c406p9">
<span class="m-text m-primary">ñāṇacariyā.</span><br />
</p>
<p id="ps1p1c406p10">
<span class="m-text m-primary">Dosavippayuttā caratīti—</span><br />
</p>
<p id="ps1p1c406p11">
<span class="m-text m-primary">ñāṇacariyā.</span><br />
</p>
<p id="ps1p1c406p12">
<span class="m-text m-primary">Mohavippayuttā caratīti—</span><br />
</p>
<p id="ps1p1c406p13">
<span class="m-text m-primary">ñāṇacariyā.</span><br />
</p>
<p id="ps1p1c406p14">
<span class="m-text m-primary">Mānavippayuttā …pe…</span><br />
</p>
<p id="ps1p1c406p15">
<span class="m-text m-primary">diṭṭhivippayuttā …</span><br />
</p>
<p id="ps1p1c406p16">
<span class="m-text m-primary">uddhaccavippayuttā …</span><br />
</p>
<p id="ps1p1c406p17">
<span class="m-text m-primary">vicikicchāvippayuttā …</span><br />
</p>
<p id="ps1p1c406p18">
<span class="m-text m-primary">anusayavippayuttā …</span><br />
</p>
<p id="ps1p1c406p19">
<span class="m-text m-primary">kusalehi kammehi sampayuttā …</span><br />
</p>
<p id="ps1p1c406p20">
<span class="m-text m-primary">akusalehi kammehi vippayuttā …</span><br />
</p>
<p id="ps1p1c406p21">
<span class="m-text m-primary">sāvajjehi kammehi vippayuttā …</span><br />
</p>
<p id="ps1p1c406p22">
<span class="m-text m-primary">anavajjehi kammehi sampayuttā …</span><br />
</p>
<p id="ps1p1c406p23">
<span class="m-text m-primary">kaṇhehi kammehi vippayuttā …</span><br />
</p>
<p id="ps1p1c406p24">
<span class="m-text m-primary">sukkehi kammehi sampayuttā …</span><br />
</p>
<p id="ps1p1c406p25">
<span class="m-text m-primary">sukhudrayehi kammehi sampayuttā …</span><br />
</p>
<p id="ps1p1c406p26">
<span class="m-text m-primary">dukkhudrayehi kammehi vippayuttā …</span><br />
</p>
<p id="ps1p1c406p27">
<span class="m-text m-primary">sukhavipākehi kammehi sampayuttā caratīti—</span><br />
</p>
<p id="ps1p1c406p28">
<span class="m-text m-primary">ñāṇacariyā.</span><br />
</p>
<p id="ps1p1c406p29">
<span class="m-text m-primary">Dukkhavipākehi kammehi vippayuttā caratīti—</span><br />
</p>
<p id="ps1p1c406p30">
<span class="m-text m-primary">ñāṇacariyā.</span><br />
</p>
<p id="ps1p1c406p31">
<span class="m-text m-primary">Ñāte caratīti—</span><br />
</p>
<p id="ps1p1c406p32">
<span class="m-text m-primary">ñāṇacariyā.</span><br />
</p>
<p id="ps1p1c406p33">
<span class="m-text m-primary">Ñāṇassa evarūpā cariyā hotīti—</span><br />
</p>
<p id="ps1p1c406p34">
<span class="m-text m-primary">ñāṇacariyā.</span><br />
</p>
<p id="ps1p1c406p35">
<span class="m-text m-primary">Ayaṁ ñāṇacariyā.</span><br />
</p>
<p id="ps1p1c406p36">
<span class="m-text m-primary">Aññā viññāṇacariyā, aññā aññāṇacariyā, aññā ñāṇacariyāti.</span><br />
</p>
<p id="ps1p1c406p37">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c406p38">
<span class="m-text m-primary">Tena vuccati—</span><br />
</p>
<p id="ps1p1c406p39">
<span class="m-text m-primary">“cariyāvavatthāne paññā cariyānānatte ñāṇaṁ”.</span><br />
</p>
<p id="ps1p1c406p40">
<span class="m-text m-primary">Cariyānānattañāṇaniddeso sattarasamo.</span><br />
</p>
<p id="ps1p1c407p0">
<span class="m-text m-primary">1.1.18. Bhūminānattañāṇaniddesa</span><br />
</p>
<p id="ps1p1c407p1">
<span class="m-text m-primary">Kathaṁ catudhammavavatthāne paññā bhūminānatte ñāṇaṁ?</span><br />
</p>
<p id="ps1p1c407p2">
<span class="m-text m-primary">Catasso bhūmiyo—</span><br />
</p>
<p id="ps1p1c407p3">
<span class="m-text m-primary">kāmāvacarā bhūmi, rūpāvacarā bhūmi, arūpāvacarā bhūmi, apariyāpannā bhūmi.</span><br />
</p>
<p id="ps1p1c407p4">
<span class="m-text m-primary">Katamā kāmāvacarā bhūmi?</span><br />
</p>
<p id="ps1p1c407p5">
<span class="m-text m-primary">Heṭṭhato avīcinirayaṁ pariyantaṁ karitvā uparito paranimmitavasavattī deve antokaritvā yaṁ etasmiṁ antare etthāvacarā ettha pariyāpannā khandhadhātuāyatanā rūpaṁ vedanā saññā saṅkhārā viññāṇaṁ—</span><br />
</p>
<p id="ps1p1c407p6">
<span class="m-text m-primary">ayaṁ kāmāvacarā bhūmi.</span><br />
</p>
<p id="ps1p1c408p1">
<span class="m-text m-primary">Katamā rūpāvacarā bhūmi?</span><br />
</p>
<p id="ps1p1c408p2">
<span class="m-text m-primary">Heṭṭhato brahmalokaṁ pariyantaṁ karitvā uparito akaniṭṭhe deve antokaritvā yaṁ etasmiṁ antare etthāvacarā ettha pariyāpannā samāpannassa vā upapannassa vā diṭṭhadhammasukhavihārissa vā cittacetasikā dhammā—</span><br />
</p>
<p id="ps1p1c408p3">
<span class="m-text m-primary">ayaṁ rūpāvacarā bhūmi.</span><br />
</p>
<p id="ps1p1c409p1">
<span class="m-text m-primary">Katamā arūpāvacarā bhūmi?</span><br />
</p>
<p id="ps1p1c409p2">
<span class="m-text m-primary">Heṭṭhato ākāsānañcāyatanūpage deve pariyantaṁ karitvā uparito nevasaññānāsaññāyatanūpage deve antokaritvā yaṁ etasmiṁ antare etthāvacarā ettha pariyāpannā samāpannassa vā upapannassa vā diṭṭhadhammasukhavihārissa vā cittacetasikā dhammā—</span><br />
</p>
<p id="ps1p1c409p3">
<span class="m-text m-primary">ayaṁ arūpāvacarā bhūmi.</span><br />
</p>
<p id="ps1p1c410p1">
<span class="m-text m-primary">Katamā apariyāpannā bhūmi?</span><br />
</p>
<p id="ps1p1c410p2">
<span class="m-text m-primary">Apariyāpannā maggā ca maggaphalāni ca asaṅkhatā ca dhātu—</span><br />
</p>
<p id="ps1p1c410p3">
<span class="m-text m-primary">ayaṁ apariyāpannā bhūmi.</span><br />
</p>
<p id="ps1p1c410p4">
<span class="m-text m-primary">Imā catasso bhūmiyo.</span><br />
</p>
<p id="ps1p1c411p1">
<span class="m-text m-primary">Aparāpi catasso bhūmiyo cattāro satipaṭṭhānā cattāro sammappadhānā, cattāro iddhipādā, cattāri jhānāni, catasso appamaññāyo, catasso arūpasamāpattiyo, catasso paṭisambhidā, catasso paṭipadā, cattāri ārammaṇāni, cattāro ariyavaṁsā, cattāri saṅgahavatthūni, cattāri cakkāni, cattāri dhammapadāni—</span><br />
</p>
<p id="ps1p1c411p2">
<span class="m-text m-primary">imā catasso bhūmiyo.</span><br />
</p>
<p id="ps1p1c411p3">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c411p4">
<span class="m-text m-primary">Tena vuccati—</span><br />
</p>
<p id="ps1p1c411p5">
<span class="m-text m-primary">“catudhammavavatthāne paññā bhūminānatte ñāṇaṁ”.</span><br />
</p>
<p id="ps1p1c411p6">
<span class="m-text m-primary">Bhūminānattañāṇaniddeso aṭṭhārasamo.</span><br />
</p>
<p id="ps1p1c412p0">
<span class="m-text m-primary">1.1.19. Dhammanānattañāṇaniddesa</span><br />
</p>
<p id="ps1p1c412p1">
<span class="m-text m-primary">Kathaṁ navadhammavavatthāne paññā dhammanānatte ñāṇaṁ?</span><br />
</p>
<p id="ps1p1c412p2">
<span class="m-text m-primary">Kathaṁ dhamme vavattheti?</span><br />
</p>
<p id="ps1p1c412p3">
<span class="m-text m-primary">Kāmāvacare dhamme kusalato vavattheti, akusalato vavattheti, abyākatato vavattheti.</span><br />
</p>
<p id="ps1p1c412p4">
<span class="m-text m-primary">Rūpāvacare dhamme kusalato vavattheti, abyākatato vavattheti.</span><br />
</p>
<p id="ps1p1c412p5">
<span class="m-text m-primary">Arūpāvacare dhamme kusalato vavattheti, abyākatato vavattheti.</span><br />
</p>
<p id="ps1p1c412p6">
<span class="m-text m-primary">Apariyāpanne dhamme kusalato vavattheti, abyākatato vavattheti.</span><br />
</p>
<p id="ps1p1c413p1">
<span class="m-text m-primary">Kathaṁ kāmāvacare dhamme kusalato vavattheti, akusalato vavattheti, abyākatato vavattheti?</span><br />
</p>
<p id="ps1p1c413p2">
<span class="m-text m-primary">Dasa kusalakammapathe kusalato vavattheti, dasa akusalakammapathe akusalato vavattheti, rūpañca vipākañca kiriyañca abyākatato vavattheti—</span><br />
</p>
<p id="ps1p1c413p3">
<span class="m-text m-primary">evaṁ kāmāvacare dhamme kusalato vavattheti, akusalato vavattheti, abyākatato vavattheti.</span><br />
</p>
<p id="ps1p1c414p1">
<span class="m-text m-primary">Kathaṁ rūpāvacare dhamme kusalato vavattheti, abyākatato vavattheti?</span><br />
</p>
<p id="ps1p1c414p2">
<span class="m-text m-primary">Idhaṭṭhassa cattāri jhānāni kusalato vavattheti, tatrūpapannassa cattāri jhānāni abyākatato vavattheti—</span><br />
</p>
<p id="ps1p1c414p3">
<span class="m-text m-primary">evaṁ rūpāvacare dhamme kusalato vavattheti, abyākatato vavattheti.</span><br />
</p>
<p id="ps1p1c415p1">
<span class="m-text m-primary">Kathaṁ arūpāvacare dhamme kusalato vavattheti, abyākatato vavattheti?</span><br />
</p>
<p id="ps1p1c415p2">
<span class="m-text m-primary">Idhaṭṭhassa catasso arūpāvacarasamāpattiyo kusalato vavattheti, tatrūpapannassa catasso arūpāvacarasamāpattiyo abyākatato vavattheti—</span><br />
</p>
<p id="ps1p1c415p3">
<span class="m-text m-primary">evaṁ arūpāvacare dhamme kusalato vavattheti, abyākatato vavattheti.</span><br />
</p>
<p id="ps1p1c416p1">
<span class="m-text m-primary">Kathaṁ apariyāpanne dhamme kusalato vavattheti, abyākatato vavattheti?</span><br />
</p>
<p id="ps1p1c416p2">
<span class="m-text m-primary">Cattāro ariyamagge kusalato vavattheti, cattāri ca sāmaññaphalāni nibbānañca abyākatato vavattheti—</span><br />
</p>
<p id="ps1p1c416p3">
<span class="m-text m-primary">evaṁ apariyāpanne dhamme kusalato vavattheti, abyākatato vavattheti.</span><br />
</p>
<p id="ps1p1c416p4">
<span class="m-text m-primary">Evaṁ dhamme vavattheti.</span><br />
</p>
<p id="ps1p1c417p1">
<span class="m-text m-primary">Nava pāmojjamūlakā dhammā.</span><br />
</p>
<p id="ps1p1c417p2">
<span class="m-text m-primary">Aniccato manasikaroto pāmojjaṁ jāyati, pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati.</span><br />
</p>
<p id="ps1p1c417p3">
<span class="m-text m-primary">Samāhite citte yathābhūtaṁ pajānāti passati.</span><br />
</p>
<p id="ps1p1c417p4">
<span class="m-text m-primary">Yathābhūtaṁ jānaṁ passaṁ nibbindati, nibbindaṁ virajjati, virāgā vimuccati.</span><br />
</p>
<p id="ps1p1c417p5">
<span class="m-text m-primary">Dukkhato manasikaroto pāmojjaṁ jāyati …pe…</span><br />
</p>
<p id="ps1p1c417p6">
<span class="m-text m-primary">anattato manasikaroto pāmojjaṁ jāyati …pe…</span><br />
</p>
<p id="ps1p1c418p1">
<span class="m-text m-primary">Rūpaṁ aniccato manasikaroto pāmojjaṁ jāyati …pe…</span><br />
</p>
<p id="ps1p1c418p2">
<span class="m-text m-primary">rūpaṁ dukkhato manasikaroto …pe…</span><br />
</p>
<p id="ps1p1c418p3">
<span class="m-text m-primary">vedanaṁ …</span><br />
</p>
<p id="ps1p1c418p4">
<span class="m-text m-primary">saññaṁ …</span><br />
</p>
<p id="ps1p1c418p5">
<span class="m-text m-primary">saṅkhāre …</span><br />
</p>
<p id="ps1p1c418p6">
<span class="m-text m-primary">viññāṇaṁ …</span><br />
</p>
<p id="ps1p1c418p7">
<span class="m-text m-primary">cakkhuṁ …pe…</span><br />
</p>
<p id="ps1p1c418p8">
<span class="m-text m-primary">jarāmaraṇaṁ aniccato manasikaroto pāmojjaṁ jāyati …pe…</span><br />
</p>
<p id="ps1p1c418p9">
<span class="m-text m-primary">jarāmaraṇaṁ dukkhato manasikaroto pāmojjaṁ jāyati …pe…</span><br />
</p>
<p id="ps1p1c418p10">
<span class="m-text m-primary">jarāmaraṇaṁ anattato manasikaroto pāmojjaṁ jāyati, pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati.</span><br />
</p>
<p id="ps1p1c418p11">
<span class="m-text m-primary">Samāhite citte yathābhūtaṁ pajānāti passati.</span><br />
</p>
<p id="ps1p1c418p12">
<span class="m-text m-primary">Yathābhūtaṁ jānaṁ passaṁ nibbindati, nibbindaṁ virajjati, virāgā vimuccati.</span><br />
</p>
<p id="ps1p1c418p13">
<span class="m-text m-primary">Ime nava pāmojjamūlakā dhammā.</span><br />
</p>
<p id="ps1p1c419p1">
<span class="m-text m-primary">Nava yoniso manasikāramūlakā dhammā.</span><br />
</p>
<p id="ps1p1c419p2">
<span class="m-text m-primary">Aniccato yoniso manasikaroto pāmojjaṁ jāyati, pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati.</span><br />
</p>
<p id="ps1p1c419p3">
<span class="m-text m-primary">Samāhitena cittena “idaṁ dukkhan”ti yathābhūtaṁ pajānāti, “ayaṁ dukkhasamudayo”ti yathābhūtaṁ pajānāti, “ayaṁ dukkhanirodho”ti yathābhūtaṁ pajānāti, “ayaṁ dukkhanirodhagāminī paṭipadā”ti yathābhūtaṁ pajānāti.</span><br />
</p>
<p id="ps1p1c419p4">
<span class="m-text m-primary">Dukkhato yoniso manasikaroto pāmojjaṁ jāyati, pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati.</span><br />
</p>
<p id="ps1p1c419p5">
<span class="m-text m-primary">Samāhitena cittena “idaṁ dukkhan”ti yathābhūtaṁ pajānāti, “ayaṁ dukkhasamudayo”ti yathābhūtaṁ pajānāti, “ayaṁ dukkhanirodho”ti yathābhūtaṁ pajānāti, “ayaṁ dukkhanirodhagāminī paṭipadā”ti yathābhūtaṁ pajānāti.</span><br />
</p>
<p id="ps1p1c419p6">
<span class="m-text m-primary">Anattato yoniso manasikaroto pāmojjaṁ jāyati …pe….</span><br />
</p>
<p id="ps1p1c420p1">
<span class="m-text m-primary">Rūpaṁ aniccato yoniso manasikaroto pāmojjaṁ jāyati …pe…</span><br />
</p>
<p id="ps1p1c420p2">
<span class="m-text m-primary">rūpaṁ dukkhato yoniso manasikaroto pāmojjaṁ jāyati …pe…</span><br />
</p>
<p id="ps1p1c420p3">
<span class="m-text m-primary">rūpaṁ anattato yoniso manasikaroto pāmojjaṁ jāyati …pe…</span><br />
</p>
<p id="ps1p1c420p4">
<span class="m-text m-primary">vedanaṁ …</span><br />
</p>
<p id="ps1p1c420p5">
<span class="m-text m-primary">saññaṁ …</span><br />
</p>
<p id="ps1p1c420p6">
<span class="m-text m-primary">saṅkhāre …</span><br />
</p>
<p id="ps1p1c420p7">
<span class="m-text m-primary">viññāṇaṁ …</span><br />
</p>
<p id="ps1p1c420p8">
<span class="m-text m-primary">cakkhuṁ …pe…</span><br />
</p>
<p id="ps1p1c420p9">
<span class="m-text m-primary">jarāmaraṇaṁ aniccato yoniso manasikaroto pāmojjaṁ jāyati …pe…</span><br />
</p>
<p id="ps1p1c420p10">
<span class="m-text m-primary">jarāmaraṇaṁ dukkhato yoniso manasikaroto pāmojjaṁ jāyati …pe…</span><br />
</p>
<p id="ps1p1c420p11">
<span class="m-text m-primary">jarāmaraṇaṁ anattato yoniso manasikaroto pāmojjaṁ jāyati, pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati.</span><br />
</p>
<p id="ps1p1c420p12">
<span class="m-text m-primary">Samāhitena cittena “idaṁ dukkhan”ti yathābhūtaṁ pajānāti, “ayaṁ dukkhasamudayo”ti yathābhūtaṁ pajānāti, “ayaṁ dukkhanirodho”ti yathābhūtaṁ pajānāti, “ayaṁ dukkhanirodhagāminī paṭipadā”ti yathābhūtaṁ pajānāti.</span><br />
</p>
<p id="ps1p1c420p13">
<span class="m-text m-primary">Ime nava yoniso manasikāramūlakā dhammā.</span><br />
</p>
<p id="ps1p1c421p1">
<span class="m-text m-primary">Nava nānattā—</span><br />
</p>
<p id="ps1p1c421p2">
<span class="m-text m-primary">dhātunānattaṁ paṭicca uppajjati phassanānattaṁ, phassanānattaṁ paṭicca uppajjati vedanānānattaṁ, vedanānānattaṁ paṭicca uppajjati saññānānattaṁ, saññānānattaṁ paṭicca uppajjati saṅkappanānattaṁ, saṅkappanānattaṁ paṭicca uppajjati chandanānattaṁ, chandanānattaṁ paṭicca uppajjati pariḷāhanānattaṁ, pariḷāhanānattaṁ paṭicca uppajjati pariyesanānānattaṁ, pariyesanānānattaṁ paṭicca uppajjati lābhanānattaṁ—</span><br />
</p>
<p id="ps1p1c421p3">
<span class="m-text m-primary">ime nava nānattā.</span><br />
</p>
<p id="ps1p1c421p4">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c421p5">
<span class="m-text m-primary">Tena vuccati—</span><br />
</p>
<p id="ps1p1c421p6">
<span class="m-text m-primary">“navadhammavavatthāne paññā dhammanānatte ñāṇaṁ”.</span><br />
</p>
<p id="ps1p1c421p7">
<span class="m-text m-primary">Dhammanānattañāṇaniddeso ekūnavīsatimo.</span><br />
</p>
<p id="ps1p1c422p0">
<span class="m-text m-primary">1.1.20–24 Ñāṇapañcakaniddesa</span><br />
</p>
<p id="ps1p1c422p1">
<span class="m-text m-primary">Kathaṁ abhiññāpaññā ñātaṭṭhe ñāṇaṁ, pariññāpaññā tīraṇaṭṭhe ñāṇaṁ, pahāne paññā pariccāgaṭṭhe ñāṇaṁ, bhāvanā paññā ekarasaṭṭhe ñāṇaṁ, sacchikiriyāpaññā phassanaṭṭhe ñāṇaṁ?</span><br />
</p>
<p id="ps1p1c422p2">
<span class="m-text m-primary">Ye ye dhammā abhiññātā honti, te te dhammā ñātā honti.</span><br />
</p>
<p id="ps1p1c422p3">
<span class="m-text m-primary">Ye ye dhammā pariññātā honti, te te dhammā tīritā honti.</span><br />
</p>
<p id="ps1p1c422p4">
<span class="m-text m-primary">Ye ye dhammā pahīnā honti, te te dhammā pariccattā honti.</span><br />
</p>
<p id="ps1p1c422p5">
<span class="m-text m-primary">Ye ye dhammā bhāvitā honti, te te dhammā ekarasā honti.</span><br />
</p>
<p id="ps1p1c422p6">
<span class="m-text m-primary">Ye ye dhammā sacchikatā honti, te te dhammā phassitā honti.</span><br />
</p>
<p id="ps1p1c422p7">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c422p8">
<span class="m-text m-primary">Tena vuccati—</span><br />
</p>
<p id="ps1p1c422p9">
<span class="m-text m-primary">“abhiññā paññā ñātaṭṭhe ñāṇaṁ, pariññā paññā tīraṇaṭṭhe ñāṇaṁ, pahāne paññā pariccāgaṭṭhe ñāṇaṁ, bhāvanā paññā ekarasaṭṭhe ñāṇaṁ, sacchikiriyā paññā phassanaṭṭhe ñāṇaṁ”.</span><br />
</p>
<p id="ps1p1c422p10">
<span class="m-text m-primary">Ñāṇapañcakaniddeso catuvīsatimo.</span><br />
</p>
<p id="ps1p1c423p0">
<span class="m-text m-primary">1.1.25–28 Paṭisambhidāñāṇaniddesa</span><br />
</p>
<p id="ps1p1c423p1">
<span class="m-text m-primary">Kathaṁ atthanānatte paññā atthapaṭisambhide ñāṇaṁ, dhammanānatte paññā dhammapaṭisambhide ñāṇaṁ, niruttinānatte paññā niruttipaṭisambhide ñāṇaṁ, paṭibhānanānatte paññā paṭibhānapaṭisambhide ñāṇaṁ?</span><br />
</p>
<p id="ps1p1c423p2">
<span class="m-text m-primary">Saddhindriyaṁ dhammo, vīriyindriyaṁ dhammo, satindriyaṁ dhammo, samādhindriyaṁ dhammo, paññindriyaṁ dhammo.</span><br />
</p>
<p id="ps1p1c423p3">
<span class="m-text m-primary">Añño saddhindriyaṁ dhammo, añño vīriyindriyaṁ dhammo, añño satindriyaṁ dhammo, añño samādhindriyaṁ dhammo, añño paññindriyaṁ dhammo.</span><br />
</p>
<p id="ps1p1c423p4">
<span class="m-text m-primary">Yena ñāṇena ime nānā dhammā ñātā, teneva ñāṇena ime nānā dhammā paṭividitāti.</span><br />
</p>
<p id="ps1p1c423p5">
<span class="m-text m-primary">Tena vuccati—</span><br />
</p>
<p id="ps1p1c423p6">
<span class="m-text m-primary">“dhammanānatte paññā dhammapaṭisambhide ñāṇaṁ”.</span><br />
</p>
<p id="ps1p1c424p1">
<span class="m-text m-primary">Adhimokkhaṭṭho attho, paggahaṭṭho attho, upaṭṭhānaṭṭho attho, avikkhepaṭṭho attho, dassanaṭṭho attho.</span><br />
</p>
<p id="ps1p1c424p2">
<span class="m-text m-primary">Añño adhimokkhaṭṭho attho, añño paggahaṭṭho attho, añño upaṭṭhānaṭṭho attho, añño avikkhepaṭṭho attho, añño dassanaṭṭho attho.</span><br />
</p>
<p id="ps1p1c424p3">
<span class="m-text m-primary">Yena ñāṇena ime nānā atthā ñātā, teneva ñāṇena ime nānā atthā paṭividitāti.</span><br />
</p>
<p id="ps1p1c424p4">
<span class="m-text m-primary">Tena vuccati “atthanānatte paññā atthapaṭisambhide ñāṇaṁ”.</span><br />
</p>
<p id="ps1p1c425p1">
<span class="m-text m-primary">Pañca dhamme sandassetuṁ byañjananiruttābhilāpā, pañca atthe sandassetuṁ byañjananiruttābhilāpā.</span><br />
</p>
<p id="ps1p1c425p2">
<span class="m-text m-primary">Aññā dhammaniruttiyo, aññā atthaniruttiyo.</span><br />
</p>
<p id="ps1p1c425p3">
<span class="m-text m-primary">Yena ñāṇena imā nānā niruttiyo ñātā, teneva ñāṇena imā nānā niruttiyo paṭividitāti.</span><br />
</p>
<p id="ps1p1c425p4">
<span class="m-text m-primary">Tena vuccati—</span><br />
</p>
<p id="ps1p1c425p5">
<span class="m-text m-primary">“niruttinānatte paññā niruttipaṭisambhide ñāṇaṁ”.</span><br />
</p>
<p id="ps1p1c426p1">
<span class="m-text m-primary">Pañcasu dhammesu ñāṇāni, pañcasu atthesu ñāṇāni, dasasu niruttīsu ñāṇāni.</span><br />
</p>
<p id="ps1p1c426p2">
<span class="m-text m-primary">Aññāni dhammesu ñāṇāni, aññāni atthesu ñāṇāni, aññāni niruttīsu ñāṇāni.</span><br />
</p>
<p id="ps1p1c426p3">
<span class="m-text m-primary">Yena ñāṇena ime nānā ñāṇā ñātā, teneva ñāṇena ime nānā ñāṇā paṭividitāti.</span><br />
</p>
<p id="ps1p1c426p4">
<span class="m-text m-primary">Tena vuccati—</span><br />
</p>
<p id="ps1p1c426p5">
<span class="m-text m-primary">“paṭibhānanānatte paññā paṭibhānapaṭisambhide ñāṇaṁ”.</span><br />
</p>
<p id="ps1p1c427p1">
<span class="m-text m-primary">Saddhābalaṁ dhammo, vīriyabalaṁ dhammo, satibalaṁ dhammo, samādhibalaṁ dhammo, paññābalaṁ dhammo.</span><br />
</p>
<p id="ps1p1c427p2">
<span class="m-text m-primary">Añño saddhābalaṁ dhammo, añño vīriyabalaṁ dhammo, añño satibalaṁ dhammo, añño samādhibalaṁ dhammo, añño paññābalaṁ dhammo.</span><br />
</p>
<p id="ps1p1c427p3">
<span class="m-text m-primary">Yena ñāṇena ime nānā dhammā ñātā, teneva ñāṇena ime nānā dhammā paṭividitāti.</span><br />
</p>
<p id="ps1p1c427p4">
<span class="m-text m-primary">Tena vuccati—</span><br />
</p>
<p id="ps1p1c427p5">
<span class="m-text m-primary">“dhammanānatte paññā dhammapaṭisambhide ñāṇaṁ”.</span><br />
</p>
<p id="ps1p1c428p1">
<span class="m-text m-primary">Assaddhiye akampiyaṭṭho attho.</span><br />
</p>
<p id="ps1p1c428p2">
<span class="m-text m-primary">Kosajje akampiyaṭṭho attho.</span><br />
</p>
<p id="ps1p1c428p3">
<span class="m-text m-primary">Pamāde akampiyaṭṭho attho.</span><br />
</p>
<p id="ps1p1c428p4">
<span class="m-text m-primary">Uddhacce akampiyaṭṭho attho.</span><br />
</p>
<p id="ps1p1c428p5">
<span class="m-text m-primary">Avijjāya akampiyaṭṭho attho.</span><br />
</p>
<p id="ps1p1c428p6">
<span class="m-text m-primary">Añño assaddhiye akampiyaṭṭho attho, añño kosajje akampiyaṭṭho attho, añño pamāde akampiyaṭṭho attho, añño uddhacce akampiyaṭṭho attho, añño avijjāya akampiyaṭṭho attho.</span><br />
</p>
<p id="ps1p1c428p7">
<span class="m-text m-primary">Yena ñāṇena ime nānā atthā ñātā, teneva ñāṇena ime nānā atthā paṭividitāti.</span><br />
</p>
<p id="ps1p1c428p8">
<span class="m-text m-primary">Tena vuccati—</span><br />
</p>
<p id="ps1p1c428p9">
<span class="m-text m-primary">“atthanānatte paññā atthapaṭisambhide ñāṇaṁ”.</span><br />
</p>
<p id="ps1p1c429p1">
<span class="m-text m-primary">Pañca dhamme sandassetuṁ byañjananiruttābhilāpā, pañca atthe sandassetuṁ byañjananiruttābhilāpā.</span><br />
</p>
<p id="ps1p1c429p2">
<span class="m-text m-primary">Aññā dhammaniruttiyo, aññā atthaniruttiyo.</span><br />
</p>
<p id="ps1p1c429p3">
<span class="m-text m-primary">Yena ñāṇena imā nānā niruttiyo ñātā, teneva ñāṇena imā nānā niruttiyo paṭividitāti.</span><br />
</p>
<p id="ps1p1c429p4">
<span class="m-text m-primary">Tena vuccati—</span><br />
</p>
<p id="ps1p1c429p5">
<span class="m-text m-primary">“niruttinānatte paññā niruttipaṭisambhide ñāṇaṁ”.</span><br />
</p>
<p id="ps1p1c430p1">
<span class="m-text m-primary">Pañcasu dhammesu ñāṇāni, pañcasu atthesu ñāṇāni, dasasu niruttīsu ñāṇāni.</span><br />
</p>
<p id="ps1p1c430p2">
<span class="m-text m-primary">Aññāni dhammesu ñāṇāni, aññāni atthesu ñāṇāni, aññāni niruttīsu ñāṇāni.</span><br />
</p>
<p id="ps1p1c430p3">
<span class="m-text m-primary">Yena ñāṇena ime nānā ñāṇā ñātā, teneva ñāṇena ime nānā ñāṇā paṭividitāti.</span><br />
</p>
<p id="ps1p1c430p4">
<span class="m-text m-primary">Tena vuccati—</span><br />
</p>
<p id="ps1p1c430p5">
<span class="m-text m-primary">“paṭibhānanānatte paññā paṭibhānapaṭisambhide ñāṇaṁ”.</span><br />
</p>
<p id="ps1p1c431p1">
<span class="m-text m-primary">Satisambojjhaṅgo dhammo, dhammavicayasambojjhaṅgo dhammo, vīriyasambojjhaṅgo dhammo, pītisambojjhaṅgo dhammo, passaddhisambojjhaṅgo dhammo, samādhisambojjhaṅgo dhammo, upekkhāsambojjhaṅgo dhammo.</span><br />
</p>
<p id="ps1p1c431p2">
<span class="m-text m-primary">Añño satisambojjhaṅgo dhammo, añño dhammavicayasambojjhaṅgo dhammo, añño vīriyasambojjhaṅgo dhammo, añño pītisambojjhaṅgo dhammo, añño passaddhisambojjhaṅgo dhammo, añño samādhisambojjhaṅgo dhammo, añño upekkhāsambojjhaṅgo dhammo.</span><br />
</p>
<p id="ps1p1c431p3">
<span class="m-text m-primary">Yena ñāṇena ime nānā dhammā ñātā, teneva ñāṇena ime nānā dhammā paṭividitāti.</span><br />
</p>
<p id="ps1p1c431p4">
<span class="m-text m-primary">Tena vuccati—</span><br />
</p>
<p id="ps1p1c431p5">
<span class="m-text m-primary">“dhammanānatte paññā dhammapaṭisambhide ñāṇaṁ”.</span><br />
</p>
<p id="ps1p1c432p1">
<span class="m-text m-primary">Upaṭṭhānaṭṭho attho, pavicayaṭṭho attho, paggahaṭṭho attho, pharaṇaṭṭho attho, upasamaṭṭho attho, avikkhepaṭṭho attho, paṭisaṅkhānaṭṭho attho.</span><br />
</p>
<p id="ps1p1c432p2">
<span class="m-text m-primary">Añño upaṭṭhānaṭṭho attho, añño pavicayaṭṭho attho, añño paggahaṭṭho attho, añño pharaṇaṭṭho attho, añño upasamaṭṭho attho, añño avikkhepaṭṭho attho, añño paṭisaṅkhānaṭṭho attho.</span><br />
</p>
<p id="ps1p1c432p3">
<span class="m-text m-primary">Yena ñāṇena ime nānā atthā ñātā, teneva ñāṇena ime nānā atthā paṭividitāti.</span><br />
</p>
<p id="ps1p1c432p4">
<span class="m-text m-primary">Tena vuccati—</span><br />
</p>
<p id="ps1p1c432p5">
<span class="m-text m-primary">“atthanānatte paññā atthapaṭisambhide ñāṇaṁ”.</span><br />
</p>
<p id="ps1p1c433p1">
<span class="m-text m-primary">Satta dhamme sandassetuṁ byañjananiruttābhilāpā, satta atthe sandassetuṁ byañjananiruttābhilāpā.</span><br />
</p>
<p id="ps1p1c433p2">
<span class="m-text m-primary">Aññā dhammaniruttiyo, aññā atthaniruttiyo.</span><br />
</p>
<p id="ps1p1c433p3">
<span class="m-text m-primary">Yena ñāṇena imā nānā niruttiyo ñātā, teneva ñāṇena imā nānā niruttiyo paṭividitāti.</span><br />
</p>
<p id="ps1p1c433p4">
<span class="m-text m-primary">Tena vuccati—</span><br />
</p>
<p id="ps1p1c433p5">
<span class="m-text m-primary">“niruttinānatte paññā niruttipaṭisambhide ñāṇaṁ”.</span><br />
</p>
<p id="ps1p1c434p1">
<span class="m-text m-primary">Sattasu dhammesu ñāṇāni, sattasu atthesu ñāṇāni, cuddasasu niruttīsu ñāṇāni.</span><br />
</p>
<p id="ps1p1c434p2">
<span class="m-text m-primary">Aññāni dhammesu ñāṇāni, aññāni atthesu ñāṇāni, aññāni niruttīsu ñāṇāni.</span><br />
</p>
<p id="ps1p1c434p3">
<span class="m-text m-primary">Yena ñāṇena ime nānā ñāṇā ñātā, teneva ñāṇena ime nānā ñāṇā paṭividitāti.</span><br />
</p>
<p id="ps1p1c434p4">
<span class="m-text m-primary">Tena vuccati—</span><br />
</p>
<p id="ps1p1c434p5">
<span class="m-text m-primary">“paṭibhānanānatte paññā paṭibhānapaṭisambhide ñāṇaṁ”.</span><br />
</p>
<p id="ps1p1c435p1">
<span class="m-text m-primary">Sammādiṭṭhi dhammo, sammāsaṅkappo dhammo, sammāvācā dhammo, sammākammanto dhammo, sammāājīvo dhammo, sammāvāyāmo dhammo, sammāsati dhammo, sammāsamādhi dhammo.</span><br />
</p>
<p id="ps1p1c435p2">
<span class="m-text m-primary">Añño sammādiṭṭhi dhammo, añño sammāsaṅkappo dhammo, añño sammāvācā dhammo, añño sammākammanto dhammo, añño sammāājīvo dhammo, añño sammāvāyāmo dhammo, añño sammāsati dhammo, añño sammāsamādhi dhammo.</span><br />
</p>
<p id="ps1p1c435p3">
<span class="m-text m-primary">Yena ñāṇena ime nānā dhammā ñātā, teneva ñāṇena ime nānā dhammā paṭividitāti.</span><br />
</p>
<p id="ps1p1c435p4">
<span class="m-text m-primary">Tena vuccati—</span><br />
</p>
<p id="ps1p1c435p5">
<span class="m-text m-primary">“dhammanānatte paññā dhammapaṭisambhide ñāṇaṁ”.</span><br />
</p>
<p id="ps1p1c436p1">
<span class="m-text m-primary">Dassanaṭṭho attho, abhiniropanaṭṭho attho, pariggahaṭṭho attho, samuṭṭhānaṭṭho attho, vodānaṭṭho attho, paggahaṭṭho attho, upaṭṭhānaṭṭho attho, avikkhepaṭṭho attho.</span><br />
</p>
<p id="ps1p1c436p2">
<span class="m-text m-primary">Añño dassanaṭṭho attho, añño abhiniropanaṭṭho attho, añño pariggahaṭṭho attho, añño samuṭṭhānaṭṭho attho, añño vodānaṭṭho attho, añño paggahaṭṭho attho, añño upaṭṭhānaṭṭho attho, añño avikkhepaṭṭho attho.</span><br />
</p>
<p id="ps1p1c436p3">
<span class="m-text m-primary">Yena ñāṇena ime nānā atthā ñātā teneva ñāṇena ime nānā atthā paṭividitāti.</span><br />
</p>
<p id="ps1p1c436p4">
<span class="m-text m-primary">Tena vuccati—</span><br />
</p>
<p id="ps1p1c436p5">
<span class="m-text m-primary">“atthanānatte paññā atthapaṭisambhide ñāṇaṁ”.</span><br />
</p>
<p id="ps1p1c437p1">
<span class="m-text m-primary">Aṭṭha dhamme sandassetuṁ byañjananiruttābhilāpā, aṭṭha atthe sandassetuṁ byañjananiruttābhilāpā.</span><br />
</p>
<p id="ps1p1c437p2">
<span class="m-text m-primary">Aññā dhammaniruttiyo, aññā atthaniruttiyo.</span><br />
</p>
<p id="ps1p1c437p3">
<span class="m-text m-primary">Yena ñāṇena imā nānā niruttiyo ñātā, teneva ñāṇena imā nānā niruttiyo paṭividitāti.</span><br />
</p>
<p id="ps1p1c437p4">
<span class="m-text m-primary">Tena vuccati—</span><br />
</p>
<p id="ps1p1c437p5">
<span class="m-text m-primary">“niruttinānatte paññā niruttipaṭisambhide ñāṇaṁ”.</span><br />
</p>
<p id="ps1p1c438p1">
<span class="m-text m-primary">Aṭṭhasu dhammesu ñāṇāni, aṭṭhasu atthesu ñāṇāni soḷasasu niruttīsu ñāṇāni.</span><br />
</p>
<p id="ps1p1c438p2">
<span class="m-text m-primary">Aññāni dhammesu ñāṇāni, aññāni atthesu ñāṇāni, aññāni niruttīsu ñāṇāni.</span><br />
</p>
<p id="ps1p1c438p3">
<span class="m-text m-primary">Yena ñāṇena ime nānā ñāṇā ñātā, teneva ñāṇena ime nānā ñāṇā paṭividitāti.</span><br />
</p>
<p id="ps1p1c438p4">
<span class="m-text m-primary">Tena vuccati—</span><br />
</p>
<p id="ps1p1c438p5">
<span class="m-text m-primary">“paṭibhānanānatte paññā paṭibhānapaṭisambhide ñāṇaṁ”.</span><br />
</p>
<p id="ps1p1c438p6">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c438p7">
<span class="m-text m-primary">Tena vuccati—</span><br />
</p>
<p id="ps1p1c438p8">
<span class="m-text m-primary">“atthanānatte paññā atthapaṭisambhide ñāṇaṁ.</span><br />
</p>
<p id="ps1p1c438p9">
<span class="m-text m-primary">Dhammanānatte paññā dhammapaṭisambhide ñāṇaṁ.</span><br />
</p>
<p id="ps1p1c438p10">
<span class="m-text m-primary">Niruttinānatte paññā niruttipaṭisambhide ñāṇaṁ.</span><br />
</p>
<p id="ps1p1c438p11">
<span class="m-text m-primary">Paṭibhānanānatte paññā paṭibhānapaṭisambhide ñāṇaṁ”.</span><br />
</p>
<p id="ps1p1c438p12">
<span class="m-text m-primary">Paṭisambhidāñāṇaniddeso aṭṭhavīsatimo.</span><br />
</p>
<p id="ps1p1c439p0">
<span class="m-text m-primary">1.1.29–31 Ñāṇattayaniddesa</span><br />
</p>
<p id="ps1p1c439p1">
<span class="m-text m-primary">Kathaṁ vihāranānatte paññā vihāraṭṭhe ñāṇaṁ, samāpattinānatte paññā samāpattaṭṭhe ñāṇaṁ, vihārasamāpattinānatte paññā vihārasamāpattaṭṭhe ñāṇaṁ?</span><br />
</p>
<p id="ps1p1c439p2">
<span class="m-text m-primary">Nimittaṁ bhayato sampassamāno animitte adhimuttattā phussa phussa vayaṁ passati—</span><br />
</p>
<p id="ps1p1c439p3">
<span class="m-text m-primary">animitto vihāro. paṇidhiṁ bhayato sampassamāno appaṇihite adhimuttattā phussa phussa vayaṁ passati—</span><br />
</p>
<p id="ps1p1c439p4">
<span class="m-text m-primary">appaṇihito vihāro.</span><br />
</p>
<p id="ps1p1c439p5">
<span class="m-text m-primary">Abhinivesaṁ bhayato sampassamāno suññate adhimuttattā phussa phussa vayaṁ passati—</span><br />
</p>
<p id="ps1p1c439p6">
<span class="m-text m-primary">suññato vihāro.</span><br />
</p>
<p id="ps1p1c440p1">
<span class="m-text m-primary">Nimittaṁ bhayato sampassamāno animitte adhimuttattā pavattaṁ ajjhupekkhitvā nirodhaṁ nibbānaṁ animittaṁ āvajjitvā samāpajjati—</span><br />
</p>
<p id="ps1p1c440p2">
<span class="m-text m-primary">animittā samāpatti. paṇidhiṁ bhayato sampassamāno appaṇihite adhimuttattā pavattaṁ ajjhupekkhitvā nirodhaṁ nibbānaṁ appaṇihitaṁ āvajjitvā samāpajjati—</span><br />
</p>
<p id="ps1p1c440p3">
<span class="m-text m-primary">appaṇihitā samāpatti.</span><br />
</p>
<p id="ps1p1c440p4">
<span class="m-text m-primary">Abhinivesaṁ bhayato sampassamāno suññate adhimuttattā pavattaṁ ajjhupekkhitvā nirodhaṁ nibbānaṁ suññataṁ āvajjitvā samāpajjati—</span><br />
</p>
<p id="ps1p1c440p5">
<span class="m-text m-primary">suññatā samāpatti.</span><br />
</p>
<p id="ps1p1c441p1">
<span class="m-text m-primary">Nimittaṁ bhayato sampassamāno animitte adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ animittaṁ āvajjitvā samāpajjati—</span><br />
</p>
<p id="ps1p1c441p2">
<span class="m-text m-primary">animittavihārasamāpatti. paṇidhiṁ bhayato sampassamāno appaṇihite adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ appaṇihitaṁ āvajjitvā samāpajjati—</span><br />
</p>
<p id="ps1p1c441p3">
<span class="m-text m-primary">appaṇihitavihārasamāpatti.</span><br />
</p>
<p id="ps1p1c441p4">
<span class="m-text m-primary">Abhinivesaṁ bhayato sampassamāno suññate adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ suññataṁ āvajjitvā samāpajjati—</span><br />
</p>
<p id="ps1p1c441p5">
<span class="m-text m-primary">suññatavihārasamāpatti.</span><br />
</p>
<p id="ps1p1c442p1">
<span class="m-text m-primary">Rūpanimittaṁ bhayato sampassamāno animitte adhimuttattā phussa phussa vayaṁ passati—</span><br />
</p>
<p id="ps1p1c442p2">
<span class="m-text m-primary">animitto vihāro.</span><br />
</p>
<p id="ps1p1c442p3">
<span class="m-text m-primary">Rūpapaṇidhiṁ bhayato sampassamāno appaṇihite adhimuttattā phussa phussa vayaṁ passati—</span><br />
</p>
<p id="ps1p1c442p4">
<span class="m-text m-primary">appaṇihito vihāro.</span><br />
</p>
<p id="ps1p1c442p5">
<span class="m-text m-primary">Rūpābhinivesaṁ bhayato sampassamāno suññate adhimuttattā phussa phussa vayaṁ passati—</span><br />
</p>
<p id="ps1p1c442p6">
<span class="m-text m-primary">suññato vihāro.</span><br />
</p>
<p id="ps1p1c443p1">
<span class="m-text m-primary">Rūpanimittaṁ bhayato sampassamāno animitte adhimuttattā pavattaṁ ajjhupekkhitvā nirodhaṁ nibbānaṁ animittaṁ āvajjitvā samāpajjati—</span><br />
</p>
<p id="ps1p1c443p2">
<span class="m-text m-primary">animittā samāpatti.</span><br />
</p>
<p id="ps1p1c443p3">
<span class="m-text m-primary">Rūpapaṇidhiṁ bhayato sampassamāno appaṇihite adhimuttattā pavattaṁ ajjhupekkhitvā nirodhaṁ nibbānaṁ appaṇihitaṁ āvajjitvā samāpajjati—</span><br />
</p>
<p id="ps1p1c443p4">
<span class="m-text m-primary">appaṇihitā samāpatti.</span><br />
</p>
<p id="ps1p1c443p5">
<span class="m-text m-primary">Rūpābhinivesaṁ bhayato sampassamāno suññate adhimuttattā pavattaṁ ajjhupekkhitvā nirodhaṁ nibbānaṁ suññataṁ āvajjitvā samāpajjati—</span><br />
</p>
<p id="ps1p1c443p6">
<span class="m-text m-primary">suññatā samāpatti.</span><br />
</p>
<p id="ps1p1c444p1">
<span class="m-text m-primary">Rūpanimittaṁ bhayato sampassamāno animitte adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ animittaṁ āvajjitvā samāpajjati—</span><br />
</p>
<p id="ps1p1c444p2">
<span class="m-text m-primary">animittavihārasamāpatti.</span><br />
</p>
<p id="ps1p1c444p3">
<span class="m-text m-primary">Rūpapaṇidhiṁ bhayato sampassamāno appaṇihite adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ appaṇihitaṁ āvajjitvā samāpajjati—</span><br />
</p>
<p id="ps1p1c444p4">
<span class="m-text m-primary">appaṇihitavihārasamāpatti.</span><br />
</p>
<p id="ps1p1c444p5">
<span class="m-text m-primary">Rūpābhinivesaṁ bhayato sampassamāno suññate adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ suññataṁ āvajjitvā samāpajjati—</span><br />
</p>
<p id="ps1p1c444p6">
<span class="m-text m-primary">suññatavihārasamāpatti.</span><br />
</p>
<p id="ps1p1c445p1">
<span class="m-text m-primary">Vedanānimittaṁ …pe…</span><br />
</p>
<p id="ps1p1c445p2">
<span class="m-text m-primary">saññānimittaṁ …</span><br />
</p>
<p id="ps1p1c445p3">
<span class="m-text m-primary">saṅkhāranimittaṁ …</span><br />
</p>
<p id="ps1p1c445p4">
<span class="m-text m-primary">viññāṇanimittaṁ …</span><br />
</p>
<p id="ps1p1c445p5">
<span class="m-text m-primary">cakkhunimittaṁ …pe…</span><br />
</p>
<p id="ps1p1c445p6">
<span class="m-text m-primary">jarāmaraṇanimittaṁ bhayato sampassamāno animitte adhimuttattā phussa phussa vayaṁ passati—</span><br />
</p>
<p id="ps1p1c445p7">
<span class="m-text m-primary">animitto vihāro.</span><br />
</p>
<p id="ps1p1c445p8">
<span class="m-text m-primary">Jarāmaraṇapaṇidhiṁ bhayato sampassamāno appaṇihite adhimuttattā phussa phussa vayaṁ passati—</span><br />
</p>
<p id="ps1p1c445p9">
<span class="m-text m-primary">appaṇihito vihāro.</span><br />
</p>
<p id="ps1p1c445p10">
<span class="m-text m-primary">Jarāmaraṇābhinivesaṁ bhayato sampassamāno suññate adhimuttattā phussa phussa vayaṁ passati—</span><br />
</p>
<p id="ps1p1c445p11">
<span class="m-text m-primary">suññato vihāro.</span><br />
</p>
<p id="ps1p1c446p1">
<span class="m-text m-primary">Jarāmaraṇanimittaṁ bhayato sampassamāno animitte adhimuttattā pavattaṁ ajjhupekkhitvā nirodhaṁ nibbānaṁ animittaṁ āvajjitvā samāpajjati—</span><br />
</p>
<p id="ps1p1c446p2">
<span class="m-text m-primary">animittā samāpatti.</span><br />
</p>
<p id="ps1p1c446p3">
<span class="m-text m-primary">Jarāmaraṇapaṇidhiṁ bhayato sampassamāno appaṇihite adhimuttattā pavattaṁ ajjhupekkhitvā nirodhaṁ nibbānaṁ appaṇihitaṁ āvajjitvā samāpajjati—</span><br />
</p>
<p id="ps1p1c446p4">
<span class="m-text m-primary">appaṇihitā samāpatti.</span><br />
</p>
<p id="ps1p1c446p5">
<span class="m-text m-primary">Jarāmaraṇābhinivesaṁ bhayato sampassamāno suññate adhimuttattā pavattaṁ ajjhupekkhitvā nirodhaṁ nibbānaṁ suññataṁ āvajjitvā samāpajjati—</span><br />
</p>
<p id="ps1p1c446p6">
<span class="m-text m-primary">suññatā samāpatti.</span><br />
</p>
<p id="ps1p1c447p1">
<span class="m-text m-primary">Jarāmaraṇanimittaṁ bhayato sampassamāno animitte adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ animittaṁ āvajjitvā samāpajjati—</span><br />
</p>
<p id="ps1p1c447p2">
<span class="m-text m-primary">animittavihārasamāpatti.</span><br />
</p>
<p id="ps1p1c447p3">
<span class="m-text m-primary">Jarāmaraṇapaṇidhiṁ bhayato sampassamāno appaṇihite adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ appaṇihitaṁ āvajjitvā samāpajjati—</span><br />
</p>
<p id="ps1p1c447p4">
<span class="m-text m-primary">appaṇihitavihārasamāpatti.</span><br />
</p>
<p id="ps1p1c447p5">
<span class="m-text m-primary">Jarāmaraṇābhinivesaṁ bhayato sampassamāno suññate adhimuttattā phussa phussa vayaṁ passati, pavattaṁ ajjhupekkhitvā nirodhaṁ nibbānaṁ suññataṁ āvajjitvā samāpajjati—</span><br />
</p>
<p id="ps1p1c447p6">
<span class="m-text m-primary">suññatavihārasamāpatti.</span><br />
</p>
<p id="ps1p1c447p7">
<span class="m-text m-primary">Añño animitto vihāro, añño appaṇihito vihāro, añño suññato vihāro.</span><br />
</p>
<p id="ps1p1c447p8">
<span class="m-text m-primary">Aññā animittā samāpatti, aññā appaṇihitā samāpatti, aññā suññatā samāpatti.</span><br />
</p>
<p id="ps1p1c447p9">
<span class="m-text m-primary">Aññā animittā vihārasamāpatti, aññā appaṇihitā vihārasamāpatti, aññā suññatā vihārasamāpatti.</span><br />
</p>
<p id="ps1p1c447p10">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c447p11">
<span class="m-text m-primary">Tena vuccati—</span><br />
</p>
<p id="ps1p1c447p12">
<span class="m-text m-primary">“vihāranānatte paññā vihāraṭṭhe ñāṇaṁ, samāpattinānatte paññā samāpattaṭṭhe ñāṇaṁ, vihārasamāpattinānatte paññā vihārasamāpattaṭṭhe ñāṇaṁ”.</span><br />
</p>
<p id="ps1p1c447p13">
<span class="m-text m-primary">Ñāṇattayaniddeso ekatiṁsatimo.</span><br />
</p>
<p id="ps1p1c448p0">
<span class="m-text m-primary">1.1.32. Ānantarikasamādhiñāṇaniddesa</span><br />
</p>
<p id="ps1p1c448p1">
<span class="m-text m-primary">Kathaṁ avikkhepaparisuddhattā āsavasamucchede paññā ānantarikasamādhimhi ñāṇaṁ?</span><br />
</p>
<p id="ps1p1c448p2">
<span class="m-text m-primary">Nekkhammavasena cittassa ekaggatā avikkhepo samādhi.</span><br />
</p>
<p id="ps1p1c448p3">
<span class="m-text m-primary">Tassa samādhissa vasena uppajjati ñāṇaṁ.</span><br />
</p>
<p id="ps1p1c448p4">
<span class="m-text m-primary">Tena ñāṇena āsavā khīyanti.</span><br />
</p>
<p id="ps1p1c448p5">
<span class="m-text m-primary">Iti paṭhamaṁ samatho, pacchā ñāṇaṁ.</span><br />
</p>
<p id="ps1p1c448p6">
<span class="m-text m-primary">Tena ñāṇena āsavānaṁ khayo hoti.</span><br />
</p>
<p id="ps1p1c448p7">
<span class="m-text m-primary">Tena vuccati—</span><br />
</p>
<p id="ps1p1c448p8">
<span class="m-text m-primary">“avikkhepaparisuddhattā āsavasamucchede paññā ānantarikasamādhimhi ñāṇaṁ”.</span><br />
</p>
<p id="ps1p1c449p1">
<span class="m-text m-primary">**Āsavā**ti katame te āsavā?</span><br />
</p>
<p id="ps1p1c449p2">
<span class="m-text m-primary">Kāmāsavo, bhavāsavo, diṭṭhāsavo, avijjāsavo.</span><br />
</p>
<p id="ps1p1c450p1">
<span class="m-text m-primary">Katthete āsavā khīyanti?</span><br />
</p>
<p id="ps1p1c450p2">
<span class="m-text m-primary">Sotāpattimaggena anavaseso diṭṭhāsavo khīyati, apāyagamanīyo kāmāsavo khīyati, apāyagamanīyo bhavāsavo khīyati, apāyagamanīyo avijjāsavo khīyati.</span><br />
</p>
<p id="ps1p1c450p3">
<span class="m-text m-primary">Etthete āsavā khīyanti.</span><br />
</p>
<p id="ps1p1c450p4">
<span class="m-text m-primary">Sakadāgāmimaggena oḷāriko kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati.</span><br />
</p>
<p id="ps1p1c450p5">
<span class="m-text m-primary">Etthete āsavā khīyanti.</span><br />
</p>
<p id="ps1p1c450p6">
<span class="m-text m-primary">Anāgāmimaggena anavaseso kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati.</span><br />
</p>
<p id="ps1p1c450p7">
<span class="m-text m-primary">Etthete āsavā khīyanti.</span><br />
</p>
<p id="ps1p1c450p8">
<span class="m-text m-primary">Arahattamaggena anavaseso bhavāsavo khīyati, anavaseso avijjāsavo khīyati.</span><br />
</p>
<p id="ps1p1c450p9">
<span class="m-text m-primary">Etthete āsavā khīyanti.</span><br />
</p>
<p id="ps1p1c451p1">
<span class="m-text m-primary">Abyāpādavasena …pe…</span><br />
</p>
<p id="ps1p1c451p2">
<span class="m-text m-primary">ālokasaññāvasena …</span><br />
</p>
<p id="ps1p1c451p3">
<span class="m-text m-primary">avikkhepavasena …</span><br />
</p>
<p id="ps1p1c451p4">
<span class="m-text m-primary">dhammavavatthānavasena …</span><br />
</p>
<p id="ps1p1c451p5">
<span class="m-text m-primary">ñāṇavasena …</span><br />
</p>
<p id="ps1p1c451p6">
<span class="m-text m-primary">pāmojjavasena …</span><br />
</p>
<p id="ps1p1c451p7">
<span class="m-text m-primary">paṭhamajjhānavasena …</span><br />
</p>
<p id="ps1p1c451p8">
<span class="m-text m-primary">dutiyajjhānavasena …</span><br />
</p>
<p id="ps1p1c451p9">
<span class="m-text m-primary">tatiyajjhānavasena …</span><br />
</p>
<p id="ps1p1c451p10">
<span class="m-text m-primary">catutthajjhānavasena …</span><br />
</p>
<p id="ps1p1c451p11">
<span class="m-text m-primary">ākāsānañcāyatanasamāpattivasena …</span><br />
</p>
<p id="ps1p1c451p12">
<span class="m-text m-primary">viññāṇañcāyatanasamāpattivasena …</span><br />
</p>
<p id="ps1p1c451p13">
<span class="m-text m-primary">ākiñcaññāyatanasamāpattivasena …</span><br />
</p>
<p id="ps1p1c451p14">
<span class="m-text m-primary">nevasaññānāsaññāyatanasamāpattivasena …</span><br />
</p>
<p id="ps1p1c451p15">
<span class="m-text m-primary">pathavīkasiṇavasena …</span><br />
</p>
<p id="ps1p1c451p16">
<span class="m-text m-primary">āpokasiṇavasena …</span><br />
</p>
<p id="ps1p1c451p17">
<span class="m-text m-primary">tejokasiṇavasena …</span><br />
</p>
<p id="ps1p1c451p18">
<span class="m-text m-primary">vāyokasiṇavasena …</span><br />
</p>
<p id="ps1p1c451p19">
<span class="m-text m-primary">nīlakasiṇavasena …</span><br />
</p>
<p id="ps1p1c451p20">
<span class="m-text m-primary">pītakasiṇavasena …</span><br />
</p>
<p id="ps1p1c451p21">
<span class="m-text m-primary">lohitakasiṇavasena …</span><br />
</p>
<p id="ps1p1c451p22">
<span class="m-text m-primary">odātakasiṇavasena …</span><br />
</p>
<p id="ps1p1c451p23">
<span class="m-text m-primary">ākāsakasiṇavasena …</span><br />
</p>
<p id="ps1p1c451p24">
<span class="m-text m-primary">viññāṇakasiṇavasena …</span><br />
</p>
<p id="ps1p1c451p25">
<span class="m-text m-primary">buddhānussativasena …</span><br />
</p>
<p id="ps1p1c451p26">
<span class="m-text m-primary">dhammānussativasena …</span><br />
</p>
<p id="ps1p1c451p27">
<span class="m-text m-primary">saṅghānussativasena …</span><br />
</p>
<p id="ps1p1c451p28">
<span class="m-text m-primary">sīlānussativasena …</span><br />
</p>
<p id="ps1p1c451p29">
<span class="m-text m-primary">cāgānussativasena …</span><br />
</p>
<p id="ps1p1c451p30">
<span class="m-text m-primary">devatānussativasena …</span><br />
</p>
<p id="ps1p1c451p31">
<span class="m-text m-primary">ānāpānassativasena …</span><br />
</p>
<p id="ps1p1c451p32">
<span class="m-text m-primary">maraṇassativasena …</span><br />
</p>
<p id="ps1p1c451p33">
<span class="m-text m-primary">kāyagatāsativasena …</span><br />
</p>
<p id="ps1p1c451p34">
<span class="m-text m-primary">upasamānussativasena …</span><br />
</p>
<p id="ps1p1c451p35">
<span class="m-text m-primary">uddhumātakasaññāvasena …</span><br />
</p>
<p id="ps1p1c451p36">
<span class="m-text m-primary">vinīlakasaññāvasena …</span><br />
</p>
<p id="ps1p1c451p37">
<span class="m-text m-primary">vipubbakasaññāvasena …</span><br />
</p>
<p id="ps1p1c451p38">
<span class="m-text m-primary">vicchiddakasaññāvasena …</span><br />
</p>
<p id="ps1p1c451p39">
<span class="m-text m-primary">vikkhāyitakasaññāvasena …</span><br />
</p>
<p id="ps1p1c451p40">
<span class="m-text m-primary">vikkhittakasaññāvasena …</span><br />
</p>
<p id="ps1p1c451p41">
<span class="m-text m-primary">hatavikkhittakasaññāvasena …</span><br />
</p>
<p id="ps1p1c451p42">
<span class="m-text m-primary">lohitakasaññāvasena …</span><br />
</p>
<p id="ps1p1c451p43">
<span class="m-text m-primary">puḷavakasaññāvasena …</span><br />
</p>
<p id="ps1p1c451p44">
<span class="m-text m-primary">aṭṭhikasaññāvasena.</span><br />
</p>
<p id="ps1p1c452p1">
<span class="m-text m-primary">Dīghaṁ assāsavasena …pe…</span><br />
</p>
<p id="ps1p1c452p2">
<span class="m-text m-primary">dīghaṁ passāsavasena …</span><br />
</p>
<p id="ps1p1c452p3">
<span class="m-text m-primary">rassaṁ assāsavasena …</span><br />
</p>
<p id="ps1p1c452p4">
<span class="m-text m-primary">rassaṁ passāsavasena …</span><br />
</p>
<p id="ps1p1c452p5">
<span class="m-text m-primary">sabbakāyapaṭisaṁvedī assāsavasena …</span><br />
</p>
<p id="ps1p1c452p6">
<span class="m-text m-primary">sabbakāyapaṭisaṁvedī passāsavasena …</span><br />
</p>
<p id="ps1p1c452p7">
<span class="m-text m-primary">passambhayaṁ kāyasaṅkhāraṁ assāsavasena …</span><br />
</p>
<p id="ps1p1c452p8">
<span class="m-text m-primary">passambhayaṁ kāyasaṅkhāraṁ passāsavasena …</span><br />
</p>
<p id="ps1p1c452p9">
<span class="m-text m-primary">pītipaṭisaṁvedī assāsavasena …</span><br />
</p>
<p id="ps1p1c452p10">
<span class="m-text m-primary">pītipaṭisaṁvedī passāsavasena …</span><br />
</p>
<p id="ps1p1c452p11">
<span class="m-text m-primary">sukhapaṭisaṁvedī assāsavasena …</span><br />
</p>
<p id="ps1p1c452p12">
<span class="m-text m-primary">sukhapaṭisaṁvedī passāsavasena …</span><br />
</p>
<p id="ps1p1c452p13">
<span class="m-text m-primary">cittasaṅkhārapaṭisaṁvedī assāsavasena …</span><br />
</p>
<p id="ps1p1c452p14">
<span class="m-text m-primary">cittasaṅkhārapaṭisaṁvedī passāsavasena …</span><br />
</p>
<p id="ps1p1c452p15">
<span class="m-text m-primary">passambhayaṁ cittasaṅkhāraṁ assāsavasena …</span><br />
</p>
<p id="ps1p1c452p16">
<span class="m-text m-primary">passambhayaṁ cittasaṅkhāraṁ passāsavasena …</span><br />
</p>
<p id="ps1p1c452p17">
<span class="m-text m-primary">cittapaṭisaṁvedī assāsavasena …</span><br />
</p>
<p id="ps1p1c452p18">
<span class="m-text m-primary">cittapaṭisaṁvedī passāsavasena …</span><br />
</p>
<p id="ps1p1c452p19">
<span class="m-text m-primary">abhippamodayaṁ cittaṁ assāsavasena …</span><br />
</p>
<p id="ps1p1c452p20">
<span class="m-text m-primary">abhippamodayaṁ cittaṁ passāsavasena …</span><br />
</p>
<p id="ps1p1c452p21">
<span class="m-text m-primary">samādahaṁ cittaṁ …pe…</span><br />
</p>
<p id="ps1p1c452p22">
<span class="m-text m-primary">vimocayaṁ cittaṁ …</span><br />
</p>
<p id="ps1p1c452p23">
<span class="m-text m-primary">aniccānupassī …</span><br />
</p>
<p id="ps1p1c452p24">
<span class="m-text m-primary">virāgānupassī …</span><br />
</p>
<p id="ps1p1c452p25">
<span class="m-text m-primary">nirodhānupassī …</span><br />
</p>
<p id="ps1p1c452p26">
<span class="m-text m-primary">paṭinissaggānupassī assāsavasena …</span><br />
</p>
<p id="ps1p1c452p27">
<span class="m-text m-primary">paṭinissaggānupassī passāsavasena cittassa ekaggatā avikkhepo samādhi.</span><br />
</p>
<p id="ps1p1c452p28">
<span class="m-text m-primary">Tassa samādhissa vasena uppajjati ñāṇaṁ, tena ñāṇena āsavā khīyanti.</span><br />
</p>
<p id="ps1p1c452p29">
<span class="m-text m-primary">Iti paṭhamaṁ samatho, pacchā ñāṇaṁ.</span><br />
</p>
<p id="ps1p1c452p30">
<span class="m-text m-primary">Tena ñāṇena āsavānaṁ khayo hoti.</span><br />
</p>
<p id="ps1p1c452p31">
<span class="m-text m-primary">Tena vuccati—</span><br />
</p>
<p id="ps1p1c452p32">
<span class="m-text m-primary">“avikkhepaparisuddhattā āsavasamucchede paññā ānantarikasamādhimhi ñāṇaṁ”.</span><br />
</p>
<p id="ps1p1c453p1">
<span class="m-text m-primary">**Āsavā**ti katame te āsavā?</span><br />
</p>
<p id="ps1p1c453p2">
<span class="m-text m-primary">Kāmāsavo, bhavāsavo, diṭṭhāsavo, avijjāsavo.</span><br />
</p>
<p id="ps1p1c453p3">
<span class="m-text m-primary">Katthete āsavā khīyanti?</span><br />
</p>
<p id="ps1p1c453p4">
<span class="m-text m-primary">Sotāpattimaggena anavaseso diṭṭhāsavo khīyati, apāyagamanīyo kāmāsavo khīyati, apāyagamanīyo bhavāsavo khīyati, apāyagamanīyo avijjāsavo khīyati.</span><br />
</p>
<p id="ps1p1c453p5">
<span class="m-text m-primary">Etthete āsavā khīyanti.</span><br />
</p>
<p id="ps1p1c453p6">
<span class="m-text m-primary">Sakadāgāmimaggena oḷāriko kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati.</span><br />
</p>
<p id="ps1p1c453p7">
<span class="m-text m-primary">Etthete āsavā khīyanti.</span><br />
</p>
<p id="ps1p1c453p8">
<span class="m-text m-primary">Anāgāmimaggena anavaseso kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati.</span><br />
</p>
<p id="ps1p1c453p9">
<span class="m-text m-primary">Etthete āsavā khīyanti.</span><br />
</p>
<p id="ps1p1c453p10">
<span class="m-text m-primary">Arahattamaggena anavaseso bhavāsavo khīyati, anavaseso avijjāsavo khīyati.</span><br />
</p>
<p id="ps1p1c453p11">
<span class="m-text m-primary">Etthete āsavā khīyanti.</span><br />
</p>
<p id="ps1p1c453p12">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c453p13">
<span class="m-text m-primary">Tena vuccati—</span><br />
</p>
<p id="ps1p1c453p14">
<span class="m-text m-primary">“avikkhepaparisuddhattā āsavasamucchede paññā ānantarikasamādhimhi ñāṇaṁ”.</span><br />
</p>
<p id="ps1p1c453p15">
<span class="m-text m-primary">Ānantarikasamādhiñāṇaniddeso dvattiṁsatimo.</span><br />
</p>
<p id="ps1p1c454p0">
<span class="m-text m-primary">1.1.33. Araṇavihārañāṇaniddesa</span><br />
</p>
<p id="ps1p1c454p1">
<span class="m-text m-primary">Kathaṁ dassanādhipateyyaṁ santo ca vihārādhigamo paṇītādhimuttatā paññā araṇavihāre ñāṇaṁ?</span><br />
</p>
<p id="ps1p1c455p1">
<span class="m-text m-primary">**Dassanādhipateyyan**ti aniccānupassanā dassanādhipateyyaṁ, dukkhānupassanā dassanādhipateyyaṁ, anattānupassanā dassanādhipateyyaṁ, rūpe aniccānupassanā dassanādhipateyyaṁ, rūpe dukkhānupassanā dassanādhipateyyaṁ, rūpe anattānupassanā dassanādhipateyyaṁ;</span><br />
</p>
<p id="ps1p1c455p2">
<span class="m-text m-primary">vedanāya …pe…</span><br />
</p>
<p id="ps1p1c455p3">
<span class="m-text m-primary">saññāya …</span><br />
</p>
<p id="ps1p1c455p4">
<span class="m-text m-primary">saṅkhāresu …</span><br />
</p>
<p id="ps1p1c455p5">
<span class="m-text m-primary">viññāṇe …</span><br />
</p>
<p id="ps1p1c455p6">
<span class="m-text m-primary">cakkhusmiṁ …pe…</span><br />
</p>
<p id="ps1p1c455p7">
<span class="m-text m-primary">jarāmaraṇe aniccānupassanā dassanādhipateyyaṁ, jarāmaraṇe dukkhānupassanā dassanādhipateyyaṁ, jarāmaraṇe anattānupassanā dassanādhipateyyaṁ.</span><br />
</p>
<p id="ps1p1c456p1">
<span class="m-text m-primary">**Santo ca vihārādhigamo**ti suññato vihāro santo vihārādhigamo.</span><br />
</p>
<p id="ps1p1c456p2">
<span class="m-text m-primary">Animitto vihāro santo vihārādhigamo.</span><br />
</p>
<p id="ps1p1c456p3">
<span class="m-text m-primary">Appaṇihito vihāro santo vihārādhigamo.</span><br />
</p>
<p id="ps1p1c457p1">
<span class="m-text m-primary">**Paṇītādhimuttatā**ti suññate adhimuttatā paṇītādhimuttatā.</span><br />
</p>
<p id="ps1p1c457p2">
<span class="m-text m-primary">Animitte adhimuttatā paṇītādhimuttatā.</span><br />
</p>
<p id="ps1p1c457p3">
<span class="m-text m-primary">Appaṇihite adhimuttatā paṇītādhimuttatā.</span><br />
</p>
<p id="ps1p1c458p1">
<span class="m-text m-primary">**Araṇavihāro**ti paṭhamaṁ jhānaṁ araṇavihāro.</span><br />
</p>
<p id="ps1p1c458p2">
<span class="m-text m-primary">Dutiyaṁ jhānaṁ araṇavihāro.</span><br />
</p>
<p id="ps1p1c458p3">
<span class="m-text m-primary">Tatiyaṁ jhānaṁ araṇavihāro.</span><br />
</p>
<p id="ps1p1c458p4">
<span class="m-text m-primary">Catutthaṁ jhānaṁ araṇavihāro.</span><br />
</p>
<p id="ps1p1c458p5">
<span class="m-text m-primary">Ākāsānañcāyatanasamāpatti araṇavihāro …pe…</span><br />
</p>
<p id="ps1p1c458p6">
<span class="m-text m-primary">nevasaññānāsaññāyatanasamāpatti araṇavihāro.</span><br />
</p>
<p id="ps1p1c459p1">
<span class="m-text m-primary">**Araṇavihāro**ti kenaṭṭhena araṇavihāro?</span><br />
</p>
<p id="ps1p1c459p2">
<span class="m-text m-primary">Paṭhamena jhānena nīvaraṇe haratīti—</span><br />
</p>
<p id="ps1p1c459p3">
<span class="m-text m-primary">araṇavihāro.</span><br />
</p>
<p id="ps1p1c459p4">
<span class="m-text m-primary">Dutiyena jhānena vitakkavicāre haratīti—</span><br />
</p>
<p id="ps1p1c459p5">
<span class="m-text m-primary">araṇavihāro.</span><br />
</p>
<p id="ps1p1c459p6">
<span class="m-text m-primary">Tatiyena jhānena pītiṁ haratīti—</span><br />
</p>
<p id="ps1p1c459p7">
<span class="m-text m-primary">araṇavihāro.</span><br />
</p>
<p id="ps1p1c459p8">
<span class="m-text m-primary">Catutthena jhānena sukhadukkhe haratīti—</span><br />
</p>
<p id="ps1p1c459p9">
<span class="m-text m-primary">araṇavihāro.</span><br />
</p>
<p id="ps1p1c459p10">
<span class="m-text m-primary">Ākāsānañcāyatanasamāpattiyā rūpasaññaṁ paṭighasaññaṁ nānattasaññaṁ haratīti—</span><br />
</p>
<p id="ps1p1c459p11">
<span class="m-text m-primary">araṇavihāro.</span><br />
</p>
<p id="ps1p1c459p12">
<span class="m-text m-primary">Viññāṇañcāyatanasamāpattiyā ākāsānañcāyatanasaññaṁ haratīti—</span><br />
</p>
<p id="ps1p1c459p13">
<span class="m-text m-primary">araṇavihāro.</span><br />
</p>
<p id="ps1p1c459p14">
<span class="m-text m-primary">Ākiñcaññāyatanasamāpattiyā viññāṇañcāyatanasaññaṁ haratīti—</span><br />
</p>
<p id="ps1p1c459p15">
<span class="m-text m-primary">araṇavihāro.</span><br />
</p>
<p id="ps1p1c459p16">
<span class="m-text m-primary">Nevasaññānāsaññāyatanasamāpattiyā ākiñcaññāyatanasaññaṁ haratīti—</span><br />
</p>
<p id="ps1p1c459p17">
<span class="m-text m-primary">araṇavihāro.</span><br />
</p>
<p id="ps1p1c459p18">
<span class="m-text m-primary">Ayaṁ araṇavihāro.</span><br />
</p>
<p id="ps1p1c459p19">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c459p20">
<span class="m-text m-primary">Tena vuccati—</span><br />
</p>
<p id="ps1p1c459p21">
<span class="m-text m-primary">“dassanādhipateyyaṁ santo ca vihārādhigamo paṇītādhimuttatā paññā araṇavihāre ñāṇaṁ”.</span><br />
</p>
<p id="ps1p1c459p22">
<span class="m-text m-primary">Araṇavihārañāṇaniddeso tettiṁsatimo.</span><br />
</p>
<p id="ps1p1c460p0">
<span class="m-text m-primary">1.1.34. Nirodhasamāpattiñāṇaniddesa</span><br />
</p>
<p id="ps1p1c460p1">
<span class="m-text m-primary">Kathaṁ dvīhi balehi samannāgatattā tayo ca saṅkhārānaṁ paṭippassaddhiyā soḷasahi ñāṇacariyāhi navahi samādhicariyāhi vasibhāvatā paññā nirodhasamāpattiyā ñāṇaṁ?</span><br />
</p>
<p id="ps1p1c461p1">
<span class="m-text m-primary">**Dvīhi balehī**ti dve balāni—</span><br />
</p>
<p id="ps1p1c461p2">
<span class="m-text m-primary">samathabalaṁ, vipassanābalaṁ.</span><br />
</p>
<p id="ps1p1c461p3">
<span class="m-text m-primary">Katamaṁ samathabalaṁ?</span><br />
</p>
<p id="ps1p1c461p4">
<span class="m-text m-primary">Nekkhammavasena cittassekaggatā avikkhepo samathabalaṁ.</span><br />
</p>
<p id="ps1p1c461p5">
<span class="m-text m-primary">Abyāpādavasena cittassekaggatā avikkhepo samathabalaṁ.</span><br />
</p>
<p id="ps1p1c461p6">
<span class="m-text m-primary">Ālokasaññāvasena cittassekaggatā avikkhepo samathabalaṁ.</span><br />
</p>
<p id="ps1p1c461p7">
<span class="m-text m-primary">Avikkhepavasena cittassekaggatā avikkhepo samathabalaṁ …pe…</span><br />
</p>
<p id="ps1p1c461p8">
<span class="m-text m-primary">paṭinissaggānupassī assāsavasena cittassekaggatā avikkhepo samathabalaṁ.</span><br />
</p>
<p id="ps1p1c461p9">
<span class="m-text m-primary">Paṭinissaggānupassī passāsavasena cittassekaggatā avikkhepo samathabalaṁ.</span><br />
</p>
<p id="ps1p1c462p1">
<span class="m-text m-primary">**Samathabalan**ti kenaṭṭhena samathabalaṁ?</span><br />
</p>
<p id="ps1p1c462p2">
<span class="m-text m-primary">Paṭhamena jhānena nīvaraṇe na kampatīti—</span><br />
</p>
<p id="ps1p1c462p3">
<span class="m-text m-primary">samathabalaṁ.</span><br />
</p>
<p id="ps1p1c462p4">
<span class="m-text m-primary">Dutiyena jhānena vitakkavicāre na kampatīti—</span><br />
</p>
<p id="ps1p1c462p5">
<span class="m-text m-primary">samathabalaṁ.</span><br />
</p>
<p id="ps1p1c462p6">
<span class="m-text m-primary">Tatiyena jhānena pītiyā na kampatīti—</span><br />
</p>
<p id="ps1p1c462p7">
<span class="m-text m-primary">samathabalaṁ.</span><br />
</p>
<p id="ps1p1c462p8">
<span class="m-text m-primary">Catutthena jhānena sukhadukkhe na kampatīti—</span><br />
</p>
<p id="ps1p1c462p9">
<span class="m-text m-primary">samathabalaṁ.</span><br />
</p>
<p id="ps1p1c462p10">
<span class="m-text m-primary">Ākāsānañcāyatanasamāpattiyā rūpasaññāya paṭighasaññāya nānattasaññāya na kampatīti—</span><br />
</p>
<p id="ps1p1c462p11">
<span class="m-text m-primary">samathabalaṁ.</span><br />
</p>
<p id="ps1p1c462p12">
<span class="m-text m-primary">Viññāṇañcāyatanasamāpattiyā ākāsānañcāyatanasaññāya na kampatīti—</span><br />
</p>
<p id="ps1p1c462p13">
<span class="m-text m-primary">samathabalaṁ.</span><br />
</p>
<p id="ps1p1c462p14">
<span class="m-text m-primary">Ākiñcaññāyatanasamāpattiyā viññāṇañcāyatanasaññāya na kampatīti—</span><br />
</p>
<p id="ps1p1c462p15">
<span class="m-text m-primary">samathabalaṁ.</span><br />
</p>
<p id="ps1p1c462p16">
<span class="m-text m-primary">Nevasaññānāsaññāyatanasamāpattiyā ākiñcaññāyatanasaññāya na kampatīti—</span><br />
</p>
<p id="ps1p1c462p17">
<span class="m-text m-primary">samathabalaṁ.</span><br />
</p>
<p id="ps1p1c462p18">
<span class="m-text m-primary">Uddhacce ca uddhaccasahagatakilese ca khandhe ca na kampati na calati na vedhatīti—</span><br />
</p>
<p id="ps1p1c462p19">
<span class="m-text m-primary">samathabalaṁ.</span><br />
</p>
<p id="ps1p1c462p20">
<span class="m-text m-primary">Idaṁ samathabalaṁ.</span><br />
</p>
<p id="ps1p1c463p1">
<span class="m-text m-primary">Katamaṁ vipassanābalaṁ?</span><br />
</p>
<p id="ps1p1c463p2">
<span class="m-text m-primary">Aniccānupassanā vipassanābalaṁ.</span><br />
</p>
<p id="ps1p1c463p3">
<span class="m-text m-primary">Dukkhānupassanā vipassanābalaṁ.</span><br />
</p>
<p id="ps1p1c463p4">
<span class="m-text m-primary">Anattānupassanā vipassanābalaṁ.</span><br />
</p>
<p id="ps1p1c463p5">
<span class="m-text m-primary">Nibbidānupassanā vipassanābalaṁ.</span><br />
</p>
<p id="ps1p1c463p6">
<span class="m-text m-primary">Virāgānupassanā vipassanābalaṁ.</span><br />
</p>
<p id="ps1p1c463p7">
<span class="m-text m-primary">Nirodhānupassanā vipassanābalaṁ.</span><br />
</p>
<p id="ps1p1c463p8">
<span class="m-text m-primary">Paṭinissaggānupassanā vipassanābalaṁ.</span><br />
</p>
<p id="ps1p1c463p9">
<span class="m-text m-primary">Rūpe aniccānupassanā vipassanābalaṁ …pe…</span><br />
</p>
<p id="ps1p1c463p10">
<span class="m-text m-primary">rūpe paṭinissaggānupassanā vipassanābalaṁ.</span><br />
</p>
<p id="ps1p1c463p11">
<span class="m-text m-primary">Vedanāya …pe…</span><br />
</p>
<p id="ps1p1c463p12">
<span class="m-text m-primary">saññāya …</span><br />
</p>
<p id="ps1p1c463p13">
<span class="m-text m-primary">saṅkhāresu …</span><br />
</p>
<p id="ps1p1c463p14">
<span class="m-text m-primary">viññāṇe …</span><br />
</p>
<p id="ps1p1c463p15">
<span class="m-text m-primary">cakkhusmiṁ …pe…</span><br />
</p>
<p id="ps1p1c463p16">
<span class="m-text m-primary">jarāmaraṇe aniccānupassanā vipassanābalaṁ …pe…</span><br />
</p>
<p id="ps1p1c463p17">
<span class="m-text m-primary">jarāmaraṇe paṭinissaggānupassanā vipassanābalaṁ.</span><br />
</p>
<p id="ps1p1c464p1">
<span class="m-text m-primary">**Vipassanābalan**ti kenaṭṭhena vipassanābalaṁ?</span><br />
</p>
<p id="ps1p1c464p2">
<span class="m-text m-primary">Aniccānupassanāya niccasaññāya na kampatīti—</span><br />
</p>
<p id="ps1p1c464p3">
<span class="m-text m-primary">vipassanābalaṁ.</span><br />
</p>
<p id="ps1p1c464p4">
<span class="m-text m-primary">Dukkhānupassanāya sukhasaññāya na kampatīti—</span><br />
</p>
<p id="ps1p1c464p5">
<span class="m-text m-primary">vipassanābalaṁ.</span><br />
</p>
<p id="ps1p1c464p6">
<span class="m-text m-primary">Anattānupassanāya attasaññāya na kampatīti—</span><br />
</p>
<p id="ps1p1c464p7">
<span class="m-text m-primary">vipassanābalaṁ.</span><br />
</p>
<p id="ps1p1c464p8">
<span class="m-text m-primary">Nibbidānupassanāya nandiyā na kampatīti—</span><br />
</p>
<p id="ps1p1c464p9">
<span class="m-text m-primary">vipassanābalaṁ.</span><br />
</p>
<p id="ps1p1c464p10">
<span class="m-text m-primary">Virāgānupassanāya rāge na kampatīti—</span><br />
</p>
<p id="ps1p1c464p11">
<span class="m-text m-primary">vipassanābalaṁ.</span><br />
</p>
<p id="ps1p1c464p12">
<span class="m-text m-primary">Nirodhānupassanāya samudaye na kampatīti—</span><br />
</p>
<p id="ps1p1c464p13">
<span class="m-text m-primary">vipassanābalaṁ.</span><br />
</p>
<p id="ps1p1c464p14">
<span class="m-text m-primary">Paṭinissaggānupassanāya ādāne na kampatīti—</span><br />
</p>
<p id="ps1p1c464p15">
<span class="m-text m-primary">vipassanābalaṁ.</span><br />
</p>
<p id="ps1p1c464p16">
<span class="m-text m-primary">Avijjāya ca avijjā sahagatakilese ca khandhe ca na kampati na calati na vedhatīti—</span><br />
</p>
<p id="ps1p1c464p17">
<span class="m-text m-primary">vipassanābalaṁ.</span><br />
</p>
<p id="ps1p1c464p18">
<span class="m-text m-primary">Idaṁ vipassanābalaṁ.</span><br />
</p>
<p id="ps1p1c465p1">
<span class="m-text m-primary">**Tayo ca saṅkhārānaṁ paṭippassaddhiyā**ti katamesaṁ tiṇṇannaṁ saṅkhārānaṁ paṭippassaddhiyā?</span><br />
</p>
<p id="ps1p1c465p2">
<span class="m-text m-primary">Dutiyaṁ jhānaṁ samāpannassa vitakkavicārā vacīsaṅkhārā paṭippassaddhā honti.</span><br />
</p>
<p id="ps1p1c465p3">
<span class="m-text m-primary">Catutthaṁ jhānaṁ samāpannassa assāsapassāsā kāyasaṅkhārā paṭippassaddhā honti.</span><br />
</p>
<p id="ps1p1c465p4">
<span class="m-text m-primary">Saññāvedayitanirodhaṁ samāpannassa saññā ca vedanā ca cittasaṅkhārā paṭippassaddhā honti.</span><br />
</p>
<p id="ps1p1c465p5">
<span class="m-text m-primary">Imesaṁ tiṇṇannaṁ saṅkhārānaṁ paṭippassaddhiyā.</span><br />
</p>
<p id="ps1p1c466p1">
<span class="m-text m-primary">**Soḷasahi ñāṇacariyāhī**ti katamāhi soḷasahi ñāṇacariyāhi?</span><br />
</p>
<p id="ps1p1c466p2">
<span class="m-text m-primary">Aniccānupassanā ñāṇacariyā, dukkhānupassanā ñāṇacariyā, anattānupassanā ñāṇacariyā, nibbidānupassanā ñāṇacariyā, virāgānupassanā ñāṇacariyā, nirodhānupassanā ñāṇacariyā, paṭinissaggānupassanā ñāṇacariyā, vivaṭṭanānupassanā ñāṇacariyā, sotāpattimaggo ñāṇacariyā, sotāpattiphalasamāpatti ñāṇacariyā, sakadāgāmimaggo ñāṇacariyā, sakadāgāmiphalasamāpatti ñāṇacariyā, anāgāmimaggo ñāṇacariyā, anāgāmiphalasamāpatti ñāṇacariyā, arahattamaggo ñāṇacariyā, arahattaphalasamāpatti ñāṇacariyā—</span><br />
</p>
<p id="ps1p1c466p3">
<span class="m-text m-primary">imāhi soḷasahi ñāṇacariyāhi.</span><br />
</p>
<p id="ps1p1c467p1">
<span class="m-text m-primary">**Navahi samādhicariyāhī**ti katamāhi navahi samādhicariyāhi?</span><br />
</p>
<p id="ps1p1c467p2">
<span class="m-text m-primary">Paṭhamaṁ jhānaṁ samādhicariyā, dutiyaṁ jhānaṁ samādhicariyā, tatiyaṁ jhānaṁ samādhicariyā, catutthaṁ jhānaṁ samādhicariyā, ākāsānañcāyatanasamāpatti …pe…</span><br />
</p>
<p id="ps1p1c467p3">
<span class="m-text m-primary">viññāṇañcāyatanasamāpatti …</span><br />
</p>
<p id="ps1p1c467p4">
<span class="m-text m-primary">ākiñcaññāyatanasamāpatti …</span><br />
</p>
<p id="ps1p1c467p5">
<span class="m-text m-primary">nevasaññānāsaññāyatanasamāpatti samādhicariyā.</span><br />
</p>
<p id="ps1p1c467p6">
<span class="m-text m-primary">Paṭhamaṁ jhānaṁ paṭilābhatthāya vitakko ca vicāro ca pīti ca sukhañca cittekaggatā ca …pe…</span><br />
</p>
<p id="ps1p1c467p7">
<span class="m-text m-primary">nevasaññānāsaññāyatanasamāpattiṁ paṭilābhatthāya vitakko ca vicāro ca pīti ca sukhañca cittekaggatā ca—</span><br />
</p>
<p id="ps1p1c467p8">
<span class="m-text m-primary">imāhi navahi samādhicariyāhi.</span><br />
</p>
<p id="ps1p1c468p1">
<span class="m-text m-primary">**Vasī**ti pañca vasiyo.</span><br />
</p>
<p id="ps1p1c468p2">
<span class="m-text m-primary">Āvajjanavasī, samāpajjanavasī, adhiṭṭhānavasī, vuṭṭhānavasī, paccavekkhaṇāvasī.</span><br />
</p>
<p id="ps1p1c468p3">
<span class="m-text m-primary">Paṭhamaṁ jhānaṁ yatthicchakaṁ yadicchakaṁ yāvaticchakaṁ āvajjati;</span><br />
</p>
<p id="ps1p1c468p4">
<span class="m-text m-primary">āvajjanāya dandhāyitattaṁ natthīti—</span><br />
</p>
<p id="ps1p1c468p5">
<span class="m-text m-primary">āvajjanavasī.</span><br />
</p>
<p id="ps1p1c468p6">
<span class="m-text m-primary">Paṭhamaṁ jhānaṁ yatthicchakaṁ yadicchakaṁ yāvaticchakaṁ samāpajjati;</span><br />
</p>
<p id="ps1p1c468p7">
<span class="m-text m-primary">samāpajjanāya dandhāyitattaṁ natthīti—</span><br />
</p>
<p id="ps1p1c468p8">
<span class="m-text m-primary">samāpajjanavasī.</span><br />
</p>
<p id="ps1p1c468p9">
<span class="m-text m-primary">Paṭhamaṁ jhānaṁ yatthicchakaṁ yadicchakaṁ yāvaticchakaṁ adhiṭṭhāti;</span><br />
</p>
<p id="ps1p1c468p10">
<span class="m-text m-primary">adhiṭṭhāne dandhāyitattaṁ natthīti—</span><br />
</p>
<p id="ps1p1c468p11">
<span class="m-text m-primary">adhiṭṭhānavasī.</span><br />
</p>
<p id="ps1p1c468p12">
<span class="m-text m-primary">Paṭhamaṁ jhānaṁ yatthicchakaṁ yadicchakaṁ yāvaticchakaṁ vuṭṭhāti;</span><br />
</p>
<p id="ps1p1c468p13">
<span class="m-text m-primary">vuṭṭhāne dandhāyitattaṁ natthīti—</span><br />
</p>
<p id="ps1p1c468p14">
<span class="m-text m-primary">vuṭṭhānavasī.</span><br />
</p>
<p id="ps1p1c468p15">
<span class="m-text m-primary">Paṭhamaṁ jhānaṁ yatthicchakaṁ yadicchakaṁ yāvaticchakaṁ paccavekkhati;</span><br />
</p>
<p id="ps1p1c468p16">
<span class="m-text m-primary">paccavekkhaṇāya dandhāyitattaṁ natthīti—</span><br />
</p>
<p id="ps1p1c468p17">
<span class="m-text m-primary">paccavekkhaṇāvasī.</span><br />
</p>
<p id="ps1p1c469p1">
<span class="m-text m-primary">Dutiyaṁ jhānaṁ …pe…</span><br />
</p>
<p id="ps1p1c469p2">
<span class="m-text m-primary">nevasaññānāsaññāyatanasamāpattiṁ yatthicchakaṁ yadicchakaṁ yāvaticchakaṁ āvajjati;</span><br />
</p>
<p id="ps1p1c469p3">
<span class="m-text m-primary">āvajjanāya dandhāyitattaṁ natthīti—</span><br />
</p>
<p id="ps1p1c469p4">
<span class="m-text m-primary">āvajjanavasī.</span><br />
</p>
<p id="ps1p1c469p5">
<span class="m-text m-primary">Nevasaññānāsaññāyatanasamāpattiṁ yatthicchakaṁ yadicchakaṁ yāvaticchakaṁ samāpajjati …pe…</span><br />
</p>
<p id="ps1p1c469p6">
<span class="m-text m-primary">adhiṭṭhāti …</span><br />
</p>
<p id="ps1p1c469p7">
<span class="m-text m-primary">vuṭṭhāti …</span><br />
</p>
<p id="ps1p1c469p8">
<span class="m-text m-primary">paccavekkhati;</span><br />
</p>
<p id="ps1p1c469p9">
<span class="m-text m-primary">paccavekkhaṇāya dandhāyitattaṁ natthīti—</span><br />
</p>
<p id="ps1p1c469p10">
<span class="m-text m-primary">paccavekkhaṇāvasī.</span><br />
</p>
<p id="ps1p1c469p11">
<span class="m-text m-primary">Imā pañca vasiyo.</span><br />
</p>
<p id="ps1p1c469p12">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c469p13">
<span class="m-text m-primary">Tena vuccati—</span><br />
</p>
<p id="ps1p1c469p14">
<span class="m-text m-primary">“dvīhi balehi samannāgatattā tayo ca saṅkhārānaṁ paṭippassaddhiyā soḷasahi ñāṇacariyāhi navahi samādhicariyāhi vasībhāvatā paññā nirodhasamāpattiyā ñāṇaṁ”.</span><br />
</p>
<p id="ps1p1c469p15">
<span class="m-text m-primary">Nirodhasamāpattiñāṇaniddeso catuttiṁsatimo.</span><br />
</p>
<p id="ps1p1c470p0">
<span class="m-text m-primary">1.1.35. Parinibbānañāṇaniddesa</span><br />
</p>
<p id="ps1p1c470p1">
<span class="m-text m-primary">Kathaṁ sampajānassa pavattapariyādāne paññā parinibbāne ñāṇaṁ?</span><br />
</p>
<p id="ps1p1c470p2">
<span class="m-text m-primary">Idha sampajāno nekkhammena kāmacchandassa pavattaṁ pariyādiyati, abyāpādena byāpādassa pavattaṁ pariyādiyati, ālokasaññāya thinamiddhassa pavattaṁ pariyādiyati, avikkhepena uddhaccassa pavattaṁ pariyādiyati, dhammavavatthānena vicikicchāya …pe…</span><br />
</p>
<p id="ps1p1c470p3">
<span class="m-text m-primary">ñāṇena avijjāya …</span><br />
</p>
<p id="ps1p1c470p4">
<span class="m-text m-primary">pāmojjena aratiyā …</span><br />
</p>
<p id="ps1p1c470p5">
<span class="m-text m-primary">paṭhamena jhānena nīvaraṇānaṁ pavattaṁ pariyādiyati …pe…</span><br />
</p>
<p id="ps1p1c470p6">
<span class="m-text m-primary">arahattamaggena sabbakilesānaṁ pavattaṁ pariyādiyati.</span><br />
</p>
<p id="ps1p1c471p1">
<span class="m-text m-primary">Atha vā pana sampajānassa anupādisesāya nibbānadhātuyā parinibbāyantassa idañceva cakkhupavattaṁ pariyādiyati, aññañca cakkhupavattaṁ na uppajjati.</span><br />
</p>
<p id="ps1p1c471p2">
<span class="m-text m-primary">Idañceva sotapavattaṁ …pe…</span><br />
</p>
<p id="ps1p1c471p3">
<span class="m-text m-primary">ghānapavattaṁ …</span><br />
</p>
<p id="ps1p1c471p4">
<span class="m-text m-primary">jivhāpavattaṁ …</span><br />
</p>
<p id="ps1p1c471p5">
<span class="m-text m-primary">kāyapavattaṁ …</span><br />
</p>
<p id="ps1p1c471p6">
<span class="m-text m-primary">manopavattaṁ pariyādiyati, aññañca manopavattaṁ na uppajjati.</span><br />
</p>
<p id="ps1p1c471p7">
<span class="m-text m-primary">Idaṁ sampajānassa pavattapariyādāne paññā parinibbāne ñāṇaṁ.</span><br />
</p>
<p id="ps1p1c471p8">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c471p9">
<span class="m-text m-primary">Tena vuccati—</span><br />
</p>
<p id="ps1p1c471p10">
<span class="m-text m-primary">“sampajānassa pavattapariyādāne paññā parinibbāne ñāṇaṁ”.</span><br />
</p>
<p id="ps1p1c471p11">
<span class="m-text m-primary">Parinibbānañāṇaniddeso pañcatiṁsatimo.</span><br />
</p>
<p id="ps1p1c472p0">
<span class="m-text m-primary">1.1.36. Samasīsaṭṭhañāṇaniddesa</span><br />
</p>
<p id="ps1p1c472p1">
<span class="m-text m-primary">Kathaṁ sabbadhammānaṁ sammā samucchede nirodhe ca anupaṭṭhānatā paññā samasīsaṭṭhe ñāṇaṁ?</span><br />
</p>
<p id="ps1p1c472p2">
<span class="m-text m-primary">**Sabbadhammānan**ti—</span><br />
</p>
<p id="ps1p1c472p3">
<span class="m-text m-primary">pañcakkhandhā, dvādasāyatanāni, aṭṭhārasa dhātuyo, kusalā dhammā, akusalā dhammā, abyākatā dhammā, kāmāvacarā dhammā, rūpāvacarā dhammā, arūpāvacarā dhammā, apariyāpannā dhammā.</span><br />
</p>
<p id="ps1p1c472p4">
<span class="m-text m-primary">**Sammā samucchede**ti nekkhammena kāmacchandaṁ sammā samucchindati.</span><br />
</p>
<p id="ps1p1c472p5">
<span class="m-text m-primary">Abyāpādena byāpādaṁ sammā samucchindati.</span><br />
</p>
<p id="ps1p1c472p6">
<span class="m-text m-primary">Ālokasaññāya thinamiddhaṁ sammā samucchindati.</span><br />
</p>
<p id="ps1p1c472p7">
<span class="m-text m-primary">Avikkhepena uddhaccaṁ sammā samucchindati.</span><br />
</p>
<p id="ps1p1c472p8">
<span class="m-text m-primary">Dhammavavatthānena vicikicchaṁ sammā samucchindati.</span><br />
</p>
<p id="ps1p1c472p9">
<span class="m-text m-primary">Ñāṇena avijjaṁ sammā samucchindati.</span><br />
</p>
<p id="ps1p1c472p10">
<span class="m-text m-primary">Pāmojjena aratiṁ sammā samucchindati.</span><br />
</p>
<p id="ps1p1c472p11">
<span class="m-text m-primary">Paṭhamena jhānena nīvaraṇe sammā samucchindati …pe…</span><br />
</p>
<p id="ps1p1c472p12">
<span class="m-text m-primary">arahattamaggena sabbakilese sammā samucchindati.</span><br />
</p>
<p id="ps1p1c473p1">
<span class="m-text m-primary">**Nirodhe**ti nekkhammena kāmacchandaṁ nirodheti.</span><br />
</p>
<p id="ps1p1c473p2">
<span class="m-text m-primary">Abyāpādena byāpādaṁ nirodheti.</span><br />
</p>
<p id="ps1p1c473p3">
<span class="m-text m-primary">Ālokasaññāya thinamiddhaṁ nirodheti.</span><br />
</p>
<p id="ps1p1c473p4">
<span class="m-text m-primary">Avikkhepena uddhaccaṁ nirodheti.</span><br />
</p>
<p id="ps1p1c473p5">
<span class="m-text m-primary">Dhammavavatthānena vicikicchaṁ nirodheti.</span><br />
</p>
<p id="ps1p1c473p6">
<span class="m-text m-primary">Ñāṇena avijjaṁ nirodheti.</span><br />
</p>
<p id="ps1p1c473p7">
<span class="m-text m-primary">Pāmojjena aratiṁ nirodheti.</span><br />
</p>
<p id="ps1p1c473p8">
<span class="m-text m-primary">Paṭhamena jhānena nīvaraṇe nirodheti …pe…</span><br />
</p>
<p id="ps1p1c473p9">
<span class="m-text m-primary">arahattamaggena sabbakilese nirodheti.</span><br />
</p>
<p id="ps1p1c474p1">
<span class="m-text m-primary">**Anupaṭṭhānatā**ti nekkhammaṁ paṭiladdhassa kāmacchando na upaṭṭhāti.</span><br />
</p>
<p id="ps1p1c474p2">
<span class="m-text m-primary">Abyāpādaṁ paṭiladdhassa byāpādo na upaṭṭhāti.</span><br />
</p>
<p id="ps1p1c474p3">
<span class="m-text m-primary">Ālokasaññaṁ paṭiladdhassa thinamiddhaṁ na upaṭṭhāti.</span><br />
</p>
<p id="ps1p1c474p4">
<span class="m-text m-primary">Avikkhepaṁ paṭiladdhassa uddhaccaṁ na upaṭṭhāti.</span><br />
</p>
<p id="ps1p1c474p5">
<span class="m-text m-primary">Dhammavavatthānaṁ paṭiladdhassa vicikicchā na upaṭṭhāti.</span><br />
</p>
<p id="ps1p1c474p6">
<span class="m-text m-primary">Ñāṇaṁ paṭiladdhassa avijjā na upaṭṭhāti.</span><br />
</p>
<p id="ps1p1c474p7">
<span class="m-text m-primary">Pāmojjaṁ paṭiladdhassa arati na upaṭṭhāti.</span><br />
</p>
<p id="ps1p1c474p8">
<span class="m-text m-primary">Paṭhamaṁ jhānaṁ paṭiladdhassa nīvaraṇā na upaṭṭhahanti …pe…</span><br />
</p>
<p id="ps1p1c474p9">
<span class="m-text m-primary">arahattamaggaṁ paṭiladdhassa sabbakilesā na upaṭṭhahanti.</span><br />
</p>
<p id="ps1p1c475p1">
<span class="m-text m-primary">**Saman**ti kāmacchandassa pahīnattā nekkhammaṁ samaṁ.</span><br />
</p>
<p id="ps1p1c475p2">
<span class="m-text m-primary">Byāpādassa pahīnattā abyāpādo samaṁ.</span><br />
</p>
<p id="ps1p1c475p3">
<span class="m-text m-primary">Thinamiddhassa pahīnattā ālokasaññā samaṁ.</span><br />
</p>
<p id="ps1p1c475p4">
<span class="m-text m-primary">Uddhaccassa pahīnattā avikkhepo samaṁ.</span><br />
</p>
<p id="ps1p1c475p5">
<span class="m-text m-primary">Vicikicchāya pahīnattā dhammavavatthānaṁ samaṁ.</span><br />
</p>
<p id="ps1p1c475p6">
<span class="m-text m-primary">Avijjāya pahīnattā ñāṇaṁ samaṁ.</span><br />
</p>
<p id="ps1p1c475p7">
<span class="m-text m-primary">Aratiyā pahīnattā pāmojjaṁ samaṁ.</span><br />
</p>
<p id="ps1p1c475p8">
<span class="m-text m-primary">Nīvaraṇānaṁ pahīnattā paṭhamaṁ jhānaṁ samaṁ …pe…</span><br />
</p>
<p id="ps1p1c475p9">
<span class="m-text m-primary">sabbakilesānaṁ pahīnattā arahattamaggo samaṁ.</span><br />
</p>
<p id="ps1p1c476p1">
<span class="m-text m-primary">**Sīsan**ti terasa sīsāni—</span><br />
</p>
<p id="ps1p1c476p2">
<span class="m-text m-primary">palibodhasīsañca taṇhā, vinibandhanasīsañca māno, parāmāsasīsañca diṭṭhi, vikkhepasīsañca uddhaccaṁ, saṅkilesasīsañca avijjā, adhimokkhasīsañca saddhā, paggahasīsañca vīriyaṁ, upaṭṭhānasīsañca sati, avikkhepasīsañca samādhi, dassanasīsañca paññā, pavattasīsañca jīvitindriyaṁ, gocarasīsañca vimokkho, saṅkhārasīsañca nirodho.</span><br />
</p>
<p id="ps1p1c476p3">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c476p4">
<span class="m-text m-primary">Tena vuccati—</span><br />
</p>
<p id="ps1p1c476p5">
<span class="m-text m-primary">“sabbadhammānaṁ sammā samucchede nirodhe ca anupaṭṭhānatā paññā samasīsaṭṭhe ñāṇaṁ”.</span><br />
</p>
<p id="ps1p1c476p6">
<span class="m-text m-primary">Samasīsaṭṭhañāṇaniddeso chattiṁsatimo.</span><br />
</p>
<p id="ps1p1c477p0">
<span class="m-text m-primary">1.1.37. Sallekhaṭṭhañāṇaniddesa</span><br />
</p>
<p id="ps1p1c477p1">
<span class="m-text m-primary">Kathaṁ puthunānattatejapariyādāne paññā sallekhaṭṭhe ñāṇaṁ?</span><br />
</p>
<p id="ps1p1c477p2">
<span class="m-text m-primary">**Puthū**ti—</span><br />
</p>
<p id="ps1p1c477p3">
<span class="m-text m-primary">rāgo puthu, doso puthu, moho puthu, kodho …pe…</span><br />
</p>
<p id="ps1p1c477p4">
<span class="m-text m-primary">upanāho …</span><br />
</p>
<p id="ps1p1c477p5">
<span class="m-text m-primary">makkho …</span><br />
</p>
<p id="ps1p1c477p6">
<span class="m-text m-primary">paḷāso …</span><br />
</p>
<p id="ps1p1c477p7">
<span class="m-text m-primary">issā …</span><br />
</p>
<p id="ps1p1c477p8">
<span class="m-text m-primary">macchariyaṁ …</span><br />
</p>
<p id="ps1p1c477p9">
<span class="m-text m-primary">māyā …</span><br />
</p>
<p id="ps1p1c477p10">
<span class="m-text m-primary">sāṭheyyaṁ …</span><br />
</p>
<p id="ps1p1c477p11">
<span class="m-text m-primary">thambho …</span><br />
</p>
<p id="ps1p1c477p12">
<span class="m-text m-primary">sārambho …</span><br />
</p>
<p id="ps1p1c477p13">
<span class="m-text m-primary">māno …</span><br />
</p>
<p id="ps1p1c477p14">
<span class="m-text m-primary">atimāno …</span><br />
</p>
<p id="ps1p1c477p15">
<span class="m-text m-primary">mado …</span><br />
</p>
<p id="ps1p1c477p16">
<span class="m-text m-primary">pamādo …</span><br />
</p>
<p id="ps1p1c477p17">
<span class="m-text m-primary">sabbe kilesā …</span><br />
</p>
<p id="ps1p1c477p18">
<span class="m-text m-primary">sabbe duccaritā …</span><br />
</p>
<p id="ps1p1c477p19">
<span class="m-text m-primary">sabbe abhisaṅkhārā …</span><br />
</p>
<p id="ps1p1c477p20">
<span class="m-text m-primary">sabbe bhavagāmikammā.</span><br />
</p>
<p id="ps1p1c478p1">
<span class="m-text m-primary">**Nānattekattan**ti kāmacchando nānattaṁ, nekkhammaṁ ekattaṁ.</span><br />
</p>
<p id="ps1p1c478p2">
<span class="m-text m-primary">Byāpādo nānattaṁ, abyāpādo ekattaṁ.</span><br />
</p>
<p id="ps1p1c478p3">
<span class="m-text m-primary">Thinamiddhaṁ nānattaṁ, ālokasaññā ekattaṁ.</span><br />
</p>
<p id="ps1p1c478p4">
<span class="m-text m-primary">Uddhaccaṁ nānattaṁ, avikkhepo ekattaṁ.</span><br />
</p>
<p id="ps1p1c478p5">
<span class="m-text m-primary">Vicikicchā nānattaṁ, dhammavavatthānaṁ ekattaṁ.</span><br />
</p>
<p id="ps1p1c478p6">
<span class="m-text m-primary">Avijjā nānattaṁ, ñāṇaṁ ekattaṁ.</span><br />
</p>
<p id="ps1p1c478p7">
<span class="m-text m-primary">Arati nānattaṁ, pāmojjaṁ ekattaṁ.</span><br />
</p>
<p id="ps1p1c478p8">
<span class="m-text m-primary">Nīvaraṇā nānattaṁ, paṭhamaṁ jhānaṁ ekattaṁ …pe…</span><br />
</p>
<p id="ps1p1c478p9">
<span class="m-text m-primary">sabbe kilesā nānattaṁ, arahattamaggo ekattaṁ.</span><br />
</p>
<p id="ps1p1c479p1">
<span class="m-text m-primary">**Tejo**ti pañca tejā—</span><br />
</p>
<p id="ps1p1c479p2">
<span class="m-text m-primary">caraṇatejo, guṇatejo, paññātejo, puññatejo, dhammatejo.</span><br />
</p>
<p id="ps1p1c479p3">
<span class="m-text m-primary">Caraṇatejena tejitattā dussīlyatejaṁ pariyādiyati.</span><br />
</p>
<p id="ps1p1c479p4">
<span class="m-text m-primary">Guṇatejena tejitattā aguṇatejaṁ pariyādiyati.</span><br />
</p>
<p id="ps1p1c479p5">
<span class="m-text m-primary">Paññātejena tejitattā duppaññatejaṁ pariyādiyati.</span><br />
</p>
<p id="ps1p1c479p6">
<span class="m-text m-primary">Puññatejena tejitattā apuññatejaṁ pariyādiyati.</span><br />
</p>
<p id="ps1p1c479p7">
<span class="m-text m-primary">Dhammatejena tejitattā adhammatejaṁ pariyādiyati.</span><br />
</p>
<p id="ps1p1c480p1">
<span class="m-text m-primary">**Sallekho**ti kāmacchando asallekho, nekkhammaṁ sallekho.</span><br />
</p>
<p id="ps1p1c480p2">
<span class="m-text m-primary">Byāpādo asallekho, abyāpādo sallekho.</span><br />
</p>
<p id="ps1p1c480p3">
<span class="m-text m-primary">Thinamiddhaṁ asallekho, ālokasaññā sallekho.</span><br />
</p>
<p id="ps1p1c480p4">
<span class="m-text m-primary">Uddhaccaṁ asallekho, avikkhepo sallekho.</span><br />
</p>
<p id="ps1p1c480p5">
<span class="m-text m-primary">Vicikicchā asallekho, dhammavavatthānaṁ sallekho.</span><br />
</p>
<p id="ps1p1c480p6">
<span class="m-text m-primary">Avijjā asallekho, ñāṇaṁ sallekho.</span><br />
</p>
<p id="ps1p1c480p7">
<span class="m-text m-primary">Arati asallekho, pāmojjaṁ sallekho.</span><br />
</p>
<p id="ps1p1c480p8">
<span class="m-text m-primary">Nīvaraṇā asallekho, paṭhamaṁ jhānaṁ sallekho …pe…</span><br />
</p>
<p id="ps1p1c480p9">
<span class="m-text m-primary">sabbakilesā asallekho, arahattamaggo sallekho.</span><br />
</p>
<p id="ps1p1c480p10">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c480p11">
<span class="m-text m-primary">Tena vuccati—</span><br />
</p>
<p id="ps1p1c480p12">
<span class="m-text m-primary">“puthunānattatejapariyādāne paññā sallekhaṭṭhe ñāṇaṁ”.</span><br />
</p>
<p id="ps1p1c480p13">
<span class="m-text m-primary">Sallekhaṭṭhañāṇaniddeso sattatiṁsatimo.</span><br />
</p>
<p id="ps1p1c481p0">
<span class="m-text m-primary">1.1.38 Vīriyārambhañāṇaniddesa</span><br />
</p>
<p id="ps1p1c481p1">
<span class="m-text m-primary">Kathaṁ asallīnattapahitattapaggahaṭṭhe paññā vīriyārambhe ñāṇaṁ?</span><br />
</p>
<p id="ps1p1c481p2">
<span class="m-text m-primary">Anuppannānaṁ pāpakānaṁ akusalānaṁ dhammānaṁ anuppādāya asallīnattapahitattapaggahaṭṭhe paññā vīriyārambhe ñāṇaṁ.</span><br />
</p>
<p id="ps1p1c481p3">
<span class="m-text m-primary">Uppannānaṁ pāpakānaṁ akusalānaṁ dhammānaṁ pahānāya asallīnattapahitattapaggahaṭṭhe paññā vīriyārambhe ñāṇaṁ.</span><br />
</p>
<p id="ps1p1c481p4">
<span class="m-text m-primary">Anuppannānaṁ kusalānaṁ dhammānaṁ uppādāya asallīnattapahitattapaggahaṭṭhe paññā vīriyārambhe ñāṇaṁ.</span><br />
</p>
<p id="ps1p1c481p5">
<span class="m-text m-primary">Uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā asallīnattapahitattapaggahaṭṭhe paññā vīriyārambhe ñāṇaṁ.</span><br />
</p>
<p id="ps1p1c482p1">
<span class="m-text m-primary">Anuppannassa kāmacchandassa anuppādāya asallīnattapahitattapaggahaṭṭhe paññā vīriyārambhe ñāṇaṁ.</span><br />
</p>
<p id="ps1p1c482p2">
<span class="m-text m-primary">Uppannassa kāmacchandassa pahānāya asallīnattapahitattapaggahaṭṭhe paññā vīriyārambhe ñāṇaṁ.</span><br />
</p>
<p id="ps1p1c482p3">
<span class="m-text m-primary">Anuppannassa nekkhammassa uppādāya asallīnattapahitattapaggahaṭṭhe paññā vīriyārambhe ñāṇaṁ.</span><br />
</p>
<p id="ps1p1c482p4">
<span class="m-text m-primary">Uppannassa nekkhammassa ṭhitiyā asammosāya bhiyyobhāvāya vepullāya bhāvanāya pāripūriyā asallīnattapahitattapaggahaṭṭhe paññā vīriyārambhe ñāṇaṁ …pe….</span><br />
</p>
<p id="ps1p1c483p1">
<span class="m-text m-primary">Anuppannānaṁ sabbakilesānaṁ anuppādāya asallīnattapahitattapaggahaṭṭhe paññā vīriyārambhe ñāṇaṁ.</span><br />
</p>
<p id="ps1p1c483p2">
<span class="m-text m-primary">Uppannānaṁ sabbakilesānaṁ pahānāya asallīnattapahitattapaggahaṭṭhe paññā vīriyārambhe ñāṇaṁ …pe…</span><br />
</p>
<p id="ps1p1c483p3">
<span class="m-text m-primary">anuppannassa arahattamaggassa uppādāya asallīnattapahitattapaggahaṭṭhe paññā vīriyārambhe ñāṇaṁ.</span><br />
</p>
<p id="ps1p1c483p4">
<span class="m-text m-primary">Uppannassa arahattamaggassa ṭhitiyā asammosāya bhiyyobhāvāya vepullāya bhāvanāya pāripūriyā asallīnattapahitattapaggahaṭṭhe paññā vīriyārambhe ñāṇaṁ.</span><br />
</p>
<p id="ps1p1c483p5">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c483p6">
<span class="m-text m-primary">Tena vuccati—</span><br />
</p>
<p id="ps1p1c483p7">
<span class="m-text m-primary">“asallīnattapahitattapaggahaṭṭhe paññā vīriyārambhe ñāṇaṁ”.</span><br />
</p>
<p id="ps1p1c483p8">
<span class="m-text m-primary">Vīriyārambhañāṇaniddeso aṭṭhatiṁsatimo.</span><br />
</p>
<p id="ps1p1c484p0">
<span class="m-text m-primary">1.1.39. Atthasandassanañāṇaniddesa</span><br />
</p>
<p id="ps1p1c484p1">
<span class="m-text m-primary">Kathaṁ nānādhammappakāsanatā paññā atthasandassane ñāṇaṁ?</span><br />
</p>
<p id="ps1p1c484p2">
<span class="m-text m-primary">**Nānādhammā**ti pañcakkhandhā, dvādasāyatanāni, aṭṭhārasa dhātuyo, kusalā dhammā, akusalā dhammā, abyākatā dhammā, kāmāvacarā dhammā, rūpāvacarā dhammā, arūpāvacarā dhammā, apariyāpannā dhammā.</span><br />
</p>
<p id="ps1p1c485p1">
<span class="m-text m-primary">**Pakāsanatā**ti rūpaṁ aniccato pakāseti, rūpaṁ dukkhato pakāseti, rūpaṁ anattato pakāseti.</span><br />
</p>
<p id="ps1p1c485p2">
<span class="m-text m-primary">Vedanaṁ …pe…</span><br />
</p>
<p id="ps1p1c485p3">
<span class="m-text m-primary">saññaṁ …</span><br />
</p>
<p id="ps1p1c485p4">
<span class="m-text m-primary">saṅkhāre …</span><br />
</p>
<p id="ps1p1c485p5">
<span class="m-text m-primary">viññāṇaṁ …</span><br />
</p>
<p id="ps1p1c485p6">
<span class="m-text m-primary">cakkhuṁ …pe…</span><br />
</p>
<p id="ps1p1c485p7">
<span class="m-text m-primary">jarāmaraṇaṁ aniccato pakāseti, jarāmaraṇaṁ dukkhato pakāseti, jarāmaraṇaṁ anattato pakāseti.</span><br />
</p>
<p id="ps1p1c486p1">
<span class="m-text m-primary">**Atthasandassane**ti kāmacchandaṁ pajahanto nekkhammatthaṁ sandasseti.</span><br />
</p>
<p id="ps1p1c486p2">
<span class="m-text m-primary">Byāpādaṁ pajahanto abyāpādatthaṁ sandasseti.</span><br />
</p>
<p id="ps1p1c486p3">
<span class="m-text m-primary">Thinamiddhaṁ pajahanto ālokasaññatthaṁ sandasseti.</span><br />
</p>
<p id="ps1p1c486p4">
<span class="m-text m-primary">Uddhaccaṁ pajahanto avikkhepatthaṁ sandasseti.</span><br />
</p>
<p id="ps1p1c486p5">
<span class="m-text m-primary">Vicikicchaṁ pajahanto dhammavavatthānatthaṁ sandasseti.</span><br />
</p>
<p id="ps1p1c486p6">
<span class="m-text m-primary">Avijjaṁ pajahanto ñāṇatthaṁ sandasseti.</span><br />
</p>
<p id="ps1p1c486p7">
<span class="m-text m-primary">Aratiṁ pajahanto pāmojjatthaṁ sandasseti.</span><br />
</p>
<p id="ps1p1c486p8">
<span class="m-text m-primary">Nīvaraṇe pajahanto paṭhamajjhānatthaṁ sandasseti …pe…</span><br />
</p>
<p id="ps1p1c486p9">
<span class="m-text m-primary">sabbakilese pajahanto arahattamaggatthaṁ sandasseti.</span><br />
</p>
<p id="ps1p1c486p10">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c486p11">
<span class="m-text m-primary">Tena vuccati—</span><br />
</p>
<p id="ps1p1c486p12">
<span class="m-text m-primary">“nānādhammappakāsanatā paññā atthasandassane ñāṇaṁ”.</span><br />
</p>
<p id="ps1p1c486p13">
<span class="m-text m-primary">Atthasandassanañāṇaniddeso navatiṁsatimo.</span><br />
</p>
<p id="ps1p1c487p0">
<span class="m-text m-primary">1.1.40. Dassanavisuddhiñāṇaniddesa</span><br />
</p>
<p id="ps1p1c487p1">
<span class="m-text m-primary">Kathaṁ sabbadhammānaṁ ekasaṅgahatānānattekattapaṭivedhe paññā dassanavisuddhiñāṇaṁ?</span><br />
</p>
<p id="ps1p1c487p2">
<span class="m-text m-primary">**Sabbadhammānan**ti pañcakkhandhā …pe…</span><br />
</p>
<p id="ps1p1c487p3">
<span class="m-text m-primary">apariyāpannā dhammā.</span><br />
</p>
<p id="ps1p1c488p1">
<span class="m-text m-primary">**Ekasaṅgahatā**ti dvādasahi ākārehi sabbe dhammā ekasaṅgahitā.</span><br />
</p>
<p id="ps1p1c488p2">
<span class="m-text m-primary">Tathaṭṭhena, anattaṭṭhena, saccaṭṭhena, paṭivedhaṭṭhena, abhijānanaṭṭhena, parijānanaṭṭhena, dhammaṭṭhena, dhātuṭṭhena, ñātaṭṭhena, sacchikiriyaṭṭhena, phusanaṭṭhena, abhisamayaṭṭhena—</span><br />
</p>
<p id="ps1p1c488p3">
<span class="m-text m-primary">imehi dvādasahi ākārehi sabbe dhammā ekasaṅgahitā.</span><br />
</p>
<p id="ps1p1c489p1">
<span class="m-text m-primary">**Nānattekattan**ti kāmacchando nānattaṁ, nekkhammaṁ ekattaṁ …pe…</span><br />
</p>
<p id="ps1p1c489p2">
<span class="m-text m-primary">sabbakilesā nānattaṁ, arahattamaggo ekattaṁ.</span><br />
</p>
<p id="ps1p1c490p1">
<span class="m-text m-primary">**Paṭivedhe**ti dukkhasaccaṁ pariññāpaṭivedhaṁ paṭivijjhati.</span><br />
</p>
<p id="ps1p1c490p2">
<span class="m-text m-primary">Samudayasaccaṁ pahānapaṭivedhaṁ paṭivijjhati.</span><br />
</p>
<p id="ps1p1c490p3">
<span class="m-text m-primary">Nirodhasaccaṁ sacchikiriyāpaṭivedhaṁ paṭivijjhati.</span><br />
</p>
<p id="ps1p1c490p4">
<span class="m-text m-primary">Maggasaccaṁ bhāvanāpaṭivedhaṁ paṭivijjhati.</span><br />
</p>
<p id="ps1p1c491p1">
<span class="m-text m-primary">**Dassanavisuddhī**ti sotāpattimaggakkhaṇe dassanaṁ visujjhati;</span><br />
</p>
<p id="ps1p1c491p2">
<span class="m-text m-primary">sotāpattiphalakkhaṇe dassanaṁ visuddhaṁ.</span><br />
</p>
<p id="ps1p1c491p3">
<span class="m-text m-primary">Sakadāgāmimaggakkhaṇe dassanaṁ visujjhati;</span><br />
</p>
<p id="ps1p1c491p4">
<span class="m-text m-primary">sakadāgāmiphalakkhaṇe dassanaṁ visuddhaṁ.</span><br />
</p>
<p id="ps1p1c491p5">
<span class="m-text m-primary">Anāgāmimaggakkhaṇe dassanaṁ visujjhati;</span><br />
</p>
<p id="ps1p1c491p6">
<span class="m-text m-primary">anāgāmiphalakkhaṇe dassanaṁ visuddhaṁ.</span><br />
</p>
<p id="ps1p1c491p7">
<span class="m-text m-primary">Arahattamaggakkhaṇe dassanaṁ visujjhati;</span><br />
</p>
<p id="ps1p1c491p8">
<span class="m-text m-primary">arahattaphalakkhaṇe dassanaṁ visuddhaṁ.</span><br />
</p>
<p id="ps1p1c491p9">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c491p10">
<span class="m-text m-primary">Tena vuccati—</span><br />
</p>
<p id="ps1p1c491p11">
<span class="m-text m-primary">“sabbadhammānaṁ ekasaṅgahatānānattekattapaṭivedhe paññā dassanavisuddhiñāṇaṁ”.</span><br />
</p>
<p id="ps1p1c491p12">
<span class="m-text m-primary">Dassanavisuddhiñāṇaniddeso cattālīsamo.</span><br />
</p>
<p id="ps1p1c492p0">
<span class="m-text m-primary">1.1.41. Khantiñāṇaniddesa</span><br />
</p>
<p id="ps1p1c492p1">
<span class="m-text m-primary">Kathaṁ viditattā paññā khantiñāṇaṁ?</span><br />
</p>
<p id="ps1p1c492p2">
<span class="m-text m-primary">Rūpaṁ aniccato viditaṁ, rūpaṁ dukkhato viditaṁ, rūpaṁ anattato viditaṁ.</span><br />
</p>
<p id="ps1p1c492p3">
<span class="m-text m-primary">Yaṁ yaṁ viditaṁ taṁ taṁ khamatīti—</span><br />
</p>
<p id="ps1p1c492p4">
<span class="m-text m-primary">viditattā paññā khantiñāṇaṁ.</span><br />
</p>
<p id="ps1p1c492p5">
<span class="m-text m-primary">Vedanā …pe…</span><br />
</p>
<p id="ps1p1c492p6">
<span class="m-text m-primary">saññā …</span><br />
</p>
<p id="ps1p1c492p7">
<span class="m-text m-primary">saṅkhārā …</span><br />
</p>
<p id="ps1p1c492p8">
<span class="m-text m-primary">viññāṇaṁ …</span><br />
</p>
<p id="ps1p1c492p9">
<span class="m-text m-primary">cakkhu …pe…</span><br />
</p>
<p id="ps1p1c492p10">
<span class="m-text m-primary">jarāmaraṇaṁ aniccato viditaṁ, jarāmaraṇaṁ dukkhato viditaṁ, jarāmaraṇaṁ anattato viditaṁ.</span><br />
</p>
<p id="ps1p1c492p11">
<span class="m-text m-primary">Yaṁ yaṁ viditaṁ taṁ taṁ khamatīti—</span><br />
</p>
<p id="ps1p1c492p12">
<span class="m-text m-primary">viditattā paññā khantiñāṇaṁ.</span><br />
</p>
<p id="ps1p1c492p13">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c492p14">
<span class="m-text m-primary">Tena vuccati—</span><br />
</p>
<p id="ps1p1c492p15">
<span class="m-text m-primary">“viditattā paññā khantiñāṇaṁ”.</span><br />
</p>
<p id="ps1p1c492p16">
<span class="m-text m-primary">Khantiñāṇaniddeso ekacattālīsamo.</span><br />
</p>
<p id="ps1p1c493p0">
<span class="m-text m-primary">1.1.42 Pariyogāhaṇañāṇaniddesa</span><br />
</p>
<p id="ps1p1c493p1">
<span class="m-text m-primary">Kathaṁ phuṭṭhattā paññā pariyogāhaṇe ñāṇaṁ?</span><br />
</p>
<p id="ps1p1c493p2">
<span class="m-text m-primary">Rūpaṁ aniccato phusati, rūpaṁ dukkhato phusati, rūpaṁ anattato phusati.</span><br />
</p>
<p id="ps1p1c493p3">
<span class="m-text m-primary">Yaṁ yaṁ phusati taṁ taṁ pariyogahatīti—</span><br />
</p>
<p id="ps1p1c493p4">
<span class="m-text m-primary">phuṭṭhattā paññā pariyogāhaṇe ñāṇaṁ.</span><br />
</p>
<p id="ps1p1c493p5">
<span class="m-text m-primary">Vedanaṁ …pe…</span><br />
</p>
<p id="ps1p1c493p6">
<span class="m-text m-primary">saññaṁ …</span><br />
</p>
<p id="ps1p1c493p7">
<span class="m-text m-primary">saṅkhāre …</span><br />
</p>
<p id="ps1p1c493p8">
<span class="m-text m-primary">viññāṇaṁ …</span><br />
</p>
<p id="ps1p1c493p9">
<span class="m-text m-primary">cakkhuṁ …pe…</span><br />
</p>
<p id="ps1p1c493p10">
<span class="m-text m-primary">jarāmaraṇaṁ aniccato phusati, dukkhato phusati, anattato phusati.</span><br />
</p>
<p id="ps1p1c493p11">
<span class="m-text m-primary">Yaṁ yaṁ phusati taṁ taṁ pariyogahatīti—</span><br />
</p>
<p id="ps1p1c493p12">
<span class="m-text m-primary">phuṭṭhattā paññā pariyogāhaṇe ñāṇaṁ.</span><br />
</p>
<p id="ps1p1c493p13">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c493p14">
<span class="m-text m-primary">Tena vuccati—</span><br />
</p>
<p id="ps1p1c493p15">
<span class="m-text m-primary">“phuṭṭhattā paññā pariyogāhaṇe ñāṇaṁ”.</span><br />
</p>
<p id="ps1p1c493p16">
<span class="m-text m-primary">Pariyogāhaṇañāṇaniddeso dvecattālīsamo.</span><br />
</p>
<p id="ps1p1c494p0">
<span class="m-text m-primary">1.1.43. Padesavihārañāṇaniddesa</span><br />
</p>
<p id="ps1p1c494p1">
<span class="m-text m-primary">Kathaṁ samodahane paññā padesavihāre ñāṇaṁ?</span><br />
</p>
<p id="ps1p1c494p2">
<span class="m-text m-primary">Micchādiṭṭhipaccayāpi vedayitaṁ, micchādiṭṭhivūpasamapaccayāpi vedayitaṁ.</span><br />
</p>
<p id="ps1p1c494p3">
<span class="m-text m-primary">Sammādiṭṭhipaccayāpi vedayitaṁ, sammādiṭṭhivūpasamapaccayāpi vedayitaṁ.</span><br />
</p>
<p id="ps1p1c494p4">
<span class="m-text m-primary">Micchāsaṅkappapaccayāpi vedayitaṁ, micchāsaṅkappavūpasamapaccayāpi vedayitaṁ.</span><br />
</p>
<p id="ps1p1c494p5">
<span class="m-text m-primary">Sammāsaṅkappapaccayāpi vedayitaṁ, sammāsaṅkappavūpasamapaccayāpi vedayitaṁ …pe…</span><br />
</p>
<p id="ps1p1c494p6">
<span class="m-text m-primary">micchāvimuttipaccayāpi vedayitaṁ, micchāvimuttivūpasamapaccayāpi vedayitaṁ.</span><br />
</p>
<p id="ps1p1c494p7">
<span class="m-text m-primary">Sammāvimuttipaccayāpi vedayitaṁ, sammāvimuttivūpasamapaccayāpi vedayitaṁ.</span><br />
</p>
<p id="ps1p1c494p8">
<span class="m-text m-primary">Chandapaccayāpi vedayitaṁ, chandavūpasamapaccayāpi vedayitaṁ.</span><br />
</p>
<p id="ps1p1c494p9">
<span class="m-text m-primary">Vitakkapaccayāpi vedayitaṁ, vitakkavūpasamapaccayāpi vedayitaṁ.</span><br />
</p>
<p id="ps1p1c494p10">
<span class="m-text m-primary">Saññāpaccayāpi vedayitaṁ, saññāvūpasamapaccayāpi vedayitaṁ.</span><br />
</p>
<p id="ps1p1c495p1">
<span class="m-text m-primary">Chando ca avūpasanto hoti, vitakko ca avūpasanto hoti, saññā ca avūpasantā hoti, tappaccayāpi vedayitaṁ.</span><br />
</p>
<p id="ps1p1c495p2">
<span class="m-text m-primary">Chando ca vūpasanto hoti, vitakko ca avūpasanto hoti, saññā ca avūpasantā hoti, tappaccayāpi vedayitaṁ.</span><br />
</p>
<p id="ps1p1c495p3">
<span class="m-text m-primary">Chando ca vūpasanto hoti, vitakko ca vūpasanto hoti, saññā ca avūpasantā hoti, tappaccayāpi vedayitaṁ.</span><br />
</p>
<p id="ps1p1c495p4">
<span class="m-text m-primary">Chando ca vūpasanto hoti, vitakko ca vūpasanto hoti, saññā ca vūpasantā hoti, tappaccayāpi vedayitaṁ.</span><br />
</p>
<p id="ps1p1c495p5">
<span class="m-text m-primary">Appattassa pattiyā atthi āyavaṁ, tasmimpi ṭhāne anuppatte tappaccayāpi vedayitaṁ.</span><br />
</p>
<p id="ps1p1c495p6">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c495p7">
<span class="m-text m-primary">Tena vuccati—</span><br />
</p>
<p id="ps1p1c495p8">
<span class="m-text m-primary">“samodahane paññā padesavihāre ñāṇaṁ”.</span><br />
</p>
<p id="ps1p1c495p9">
<span class="m-text m-primary">Padesavihārañāṇaniddeso tecattālīsamo.</span><br />
</p>
<p id="ps1p1c496p0">
<span class="m-text m-primary">1.1.44–49 Chavivaṭṭañāṇaniddesa</span><br />
</p>
<p id="ps1p1c496p1">
<span class="m-text m-primary">Kathaṁ adhipatattā paññā **saññāvivaṭṭe ñāṇaṁ**?</span><br />
</p>
<p id="ps1p1c496p2">
<span class="m-text m-primary">Nekkhammādhipatattā paññā kāmacchandato saññāya vivaṭṭatīti—</span><br />
</p>
<p id="ps1p1c496p3">
<span class="m-text m-primary">adhipatattā paññā saññāvivaṭṭe ñāṇaṁ.</span><br />
</p>
<p id="ps1p1c496p4">
<span class="m-text m-primary">Abyāpādādhipatattā paññā byāpādato saññāya vivaṭṭatīti—</span><br />
</p>
<p id="ps1p1c496p5">
<span class="m-text m-primary">adhipatattā paññā saññāvivaṭṭe ñāṇaṁ.</span><br />
</p>
<p id="ps1p1c496p6">
<span class="m-text m-primary">Ālokasaññādhipatattā paññā thinamiddhato saññāya vivaṭṭatīti—</span><br />
</p>
<p id="ps1p1c496p7">
<span class="m-text m-primary">adhipatattā paññā saññāvivaṭṭe ñāṇaṁ.</span><br />
</p>
<p id="ps1p1c496p8">
<span class="m-text m-primary">Avikkhepādhipatattā paññā uddhaccato saññāya vivaṭṭatīti—</span><br />
</p>
<p id="ps1p1c496p9">
<span class="m-text m-primary">adhipatattā paññā saññāvivaṭṭe ñāṇaṁ.</span><br />
</p>
<p id="ps1p1c496p10">
<span class="m-text m-primary">Dhammavavatthānādhipatattā paññā vicikicchāya saññāya vivaṭṭatīti—</span><br />
</p>
<p id="ps1p1c496p11">
<span class="m-text m-primary">adhipatattā paññā saññāvivaṭṭe ñāṇaṁ.</span><br />
</p>
<p id="ps1p1c496p12">
<span class="m-text m-primary">Ñāṇādhipatattā paññā avijjāya saññāya vivaṭṭatīti—</span><br />
</p>
<p id="ps1p1c496p13">
<span class="m-text m-primary">adhipatattā paññā saññāvivaṭṭe ñāṇaṁ.</span><br />
</p>
<p id="ps1p1c496p14">
<span class="m-text m-primary">Pāmojjādhipatattā paññā aratiyā saññāya vivaṭṭatīti—</span><br />
</p>
<p id="ps1p1c496p15">
<span class="m-text m-primary">adhipatattā paññā saññāvivaṭṭe ñāṇaṁ.</span><br />
</p>
<p id="ps1p1c496p16">
<span class="m-text m-primary">Paṭhamajjhānādhipatattā paññā nīvaraṇehi saññāya vivaṭṭatīti—</span><br />
</p>
<p id="ps1p1c496p17">
<span class="m-text m-primary">adhipatattā paññā saññāvivaṭṭe ñāṇaṁ …pe…</span><br />
</p>
<p id="ps1p1c496p18">
<span class="m-text m-primary">arahattamaggādhipatattā paññā sabbakilesehi saññāya vivaṭṭatīti—</span><br />
</p>
<p id="ps1p1c496p19">
<span class="m-text m-primary">adhipatattā paññā saññāvivaṭṭe ñāṇaṁ.</span><br />
</p>
<p id="ps1p1c496p20">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c496p21">
<span class="m-text m-primary">Tena vuccati—</span><br />
</p>
<p id="ps1p1c496p22">
<span class="m-text m-primary">“adhipatattā paññā saññāvivaṭṭe ñāṇaṁ”.</span><br />
</p>
<p id="ps1p1c497p1">
<span class="m-text m-primary">Kathaṁ nānatte paññā **cetovivaṭṭe ñāṇaṁ**?</span><br />
</p>
<p id="ps1p1c497p2">
<span class="m-text m-primary">Kāmacchando nānattaṁ, nekkhammaṁ ekattaṁ.</span><br />
</p>
<p id="ps1p1c497p3">
<span class="m-text m-primary">Nekkhammekattaṁ cetayato kāmacchandato cittaṁ vivaṭṭatīti—</span><br />
</p>
<p id="ps1p1c497p4">
<span class="m-text m-primary">nānatte paññā cetovivaṭṭe ñāṇaṁ.</span><br />
</p>
<p id="ps1p1c497p5">
<span class="m-text m-primary">Byāpādo nānattaṁ, abyāpādo ekattaṁ.</span><br />
</p>
<p id="ps1p1c497p6">
<span class="m-text m-primary">Abyāpādekattaṁ cetayato byāpādato cittaṁ vivaṭṭatīti—</span><br />
</p>
<p id="ps1p1c497p7">
<span class="m-text m-primary">nānatte paññā cetovivaṭṭe ñāṇaṁ.</span><br />
</p>
<p id="ps1p1c497p8">
<span class="m-text m-primary">Thinamiddhaṁ nānattaṁ, ālokasaññā ekattaṁ.</span><br />
</p>
<p id="ps1p1c497p9">
<span class="m-text m-primary">Ālokasaññekattaṁ cetayato thinamiddhato cittaṁ vivaṭṭatīti—</span><br />
</p>
<p id="ps1p1c497p10">
<span class="m-text m-primary">nānatte paññā cetovivaṭṭe ñāṇaṁ …pe…</span><br />
</p>
<p id="ps1p1c497p11">
<span class="m-text m-primary">sabbakilesā nānattaṁ, arahattamaggo ekattaṁ.</span><br />
</p>
<p id="ps1p1c497p12">
<span class="m-text m-primary">Arahattamaggekattaṁ cetayato sabbakilesehi cittaṁ vivaṭṭatīti—</span><br />
</p>
<p id="ps1p1c497p13">
<span class="m-text m-primary">nānatte paññā cetovivaṭṭe ñāṇaṁ.</span><br />
</p>
<p id="ps1p1c497p14">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c497p15">
<span class="m-text m-primary">Tena vuccati—</span><br />
</p>
<p id="ps1p1c497p16">
<span class="m-text m-primary">“nānatte paññā cetovivaṭṭe ñāṇaṁ”.</span><br />
</p>
<p id="ps1p1c498p1">
<span class="m-text m-primary">Kathaṁ adhiṭṭhāne paññā **cittavivaṭṭe ñāṇaṁ**?</span><br />
</p>
<p id="ps1p1c498p2">
<span class="m-text m-primary">Kāmacchandaṁ pajahanto nekkhammavasena cittaṁ adhiṭṭhātīti—</span><br />
</p>
<p id="ps1p1c498p3">
<span class="m-text m-primary">adhiṭṭhāne paññā cittavivaṭṭe ñāṇaṁ.</span><br />
</p>
<p id="ps1p1c498p4">
<span class="m-text m-primary">Byāpādaṁ pajahanto abyāpādavasena cittaṁ adhiṭṭhātīti—</span><br />
</p>
<p id="ps1p1c498p5">
<span class="m-text m-primary">adhiṭṭhāne paññā cittavivaṭṭe ñāṇaṁ.</span><br />
</p>
<p id="ps1p1c498p6">
<span class="m-text m-primary">Thinamiddhaṁ pajahanto ālokasaññāvasena cittaṁ adhiṭṭhātīti—</span><br />
</p>
<p id="ps1p1c498p7">
<span class="m-text m-primary">adhiṭṭhāne paññā cittavivaṭṭe ñāṇaṁ …pe…</span><br />
</p>
<p id="ps1p1c498p8">
<span class="m-text m-primary">sabbakilese pajahanto arahattamaggavasena cittaṁ adhiṭṭhātīti—</span><br />
</p>
<p id="ps1p1c498p9">
<span class="m-text m-primary">adhiṭṭhāne paññā cittavivaṭṭe ñāṇaṁ.</span><br />
</p>
<p id="ps1p1c498p10">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c498p11">
<span class="m-text m-primary">Tena vuccati—</span><br />
</p>
<p id="ps1p1c498p12">
<span class="m-text m-primary">“adhiṭṭhāne paññā cittavivaṭṭe ñāṇaṁ”.</span><br />
</p>
<p id="ps1p1c499p1">
<span class="m-text m-primary">Kathaṁ suññate paññā **ñāṇavivaṭṭe ñāṇaṁ**?</span><br />
</p>
<p id="ps1p1c499p2">
<span class="m-text m-primary">“Cakkhu suññaṁ attena vā attaniyena vā niccena vā dhuvena vā sassatena vā avipariṇāmadhammena vā”ti yathābhūtaṁ jānato passato cakkhābhinivesato ñāṇaṁ vivaṭṭatīti—</span><br />
</p>
<p id="ps1p1c499p3">
<span class="m-text m-primary">suññate paññā ñāṇavivaṭṭe ñāṇaṁ.</span><br />
</p>
<p id="ps1p1c499p4">
<span class="m-text m-primary">“Sotaṁ suññaṁ …pe…</span><br />
</p>
<p id="ps1p1c499p5">
<span class="m-text m-primary">ghānaṁ suññaṁ …</span><br />
</p>
<p id="ps1p1c499p6">
<span class="m-text m-primary">jivhā suññā …</span><br />
</p>
<p id="ps1p1c499p7">
<span class="m-text m-primary">kāyo suñño …</span><br />
</p>
<p id="ps1p1c499p8">
<span class="m-text m-primary">mano suñño attena vā attaniyena vā niccena vā dhuvena vā sassatena vā avipariṇāmadhammena vā”ti yathābhūtaṁ jānato passato manābhinivesato ñāṇaṁ vivaṭṭatīti—</span><br />
</p>
<p id="ps1p1c499p9">
<span class="m-text m-primary">suññate paññā ñāṇavivaṭṭe ñāṇaṁ.</span><br />
</p>
<p id="ps1p1c499p10">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c499p11">
<span class="m-text m-primary">Tena vuccati—</span><br />
</p>
<p id="ps1p1c499p12">
<span class="m-text m-primary">“suññate paññā ñāṇavivaṭṭe ñāṇaṁ”.</span><br />
</p>
<p id="ps1p1c500p1">
<span class="m-text m-primary">Kathaṁ vosagge paññā **vimokkhavivaṭṭe ñāṇaṁ**?</span><br />
</p>
<p id="ps1p1c500p2">
<span class="m-text m-primary">Nekkhammena kāmacchandaṁ vosajjatīti—</span><br />
</p>
<p id="ps1p1c500p3">
<span class="m-text m-primary">vosagge paññā vimokkhavivaṭṭe ñāṇaṁ.</span><br />
</p>
<p id="ps1p1c500p4">
<span class="m-text m-primary">Abyāpādena byāpādaṁ vosajjatīti—</span><br />
</p>
<p id="ps1p1c500p5">
<span class="m-text m-primary">vosagge paññā vimokkhavivaṭṭe ñāṇaṁ.</span><br />
</p>
<p id="ps1p1c500p6">
<span class="m-text m-primary">Ālokasaññāya thinamiddhaṁ vosajjatīti—</span><br />
</p>
<p id="ps1p1c500p7">
<span class="m-text m-primary">vosagge paññā vimokkhavivaṭṭe ñāṇaṁ.</span><br />
</p>
<p id="ps1p1c500p8">
<span class="m-text m-primary">Avikkhepena uddhaccaṁ vosajjatīti—</span><br />
</p>
<p id="ps1p1c500p9">
<span class="m-text m-primary">vosagge paññā vimokkhavivaṭṭe ñāṇaṁ.</span><br />
</p>
<p id="ps1p1c500p10">
<span class="m-text m-primary">Dhammavavatthānena vicikicchaṁ vosajjatīti—</span><br />
</p>
<p id="ps1p1c500p11">
<span class="m-text m-primary">vosagge paññā vimokkhavivaṭṭe ñāṇaṁ …pe…</span><br />
</p>
<p id="ps1p1c500p12">
<span class="m-text m-primary">arahattamaggena sabbakilese vosajjatīti—</span><br />
</p>
<p id="ps1p1c500p13">
<span class="m-text m-primary">vosagge paññā vimokkhavivaṭṭe ñāṇaṁ.</span><br />
</p>
<p id="ps1p1c500p14">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c500p15">
<span class="m-text m-primary">Tena vuccati—</span><br />
</p>
<p id="ps1p1c500p16">
<span class="m-text m-primary">“vosagge paññā vimokkhavivaṭṭe ñāṇaṁ”.</span><br />
</p>
<p id="ps1p1c501p1">
<span class="m-text m-primary">Kathaṁ tathaṭṭhe paññā **saccavivaṭṭe ñāṇaṁ**?</span><br />
</p>
<p id="ps1p1c501p2">
<span class="m-text m-primary">Dukkhassa pīḷanaṭṭhaṁ saṅkhataṭṭhaṁ santāpaṭṭhaṁ vipariṇāmaṭṭhaṁ parijānanto vivaṭṭatīti—</span><br />
</p>
<p id="ps1p1c501p3">
<span class="m-text m-primary">tathaṭṭhe paññā saccavivaṭṭe ñāṇaṁ.</span><br />
</p>
<p id="ps1p1c501p4">
<span class="m-text m-primary">Samudayassa āyūhanaṭṭhaṁ nidānaṭṭhaṁ saññogaṭṭhaṁ palibodhaṭṭhaṁ pajahanto vivaṭṭatīti—</span><br />
</p>
<p id="ps1p1c501p5">
<span class="m-text m-primary">tathaṭṭhe paññā saccavivaṭṭe ñāṇaṁ.</span><br />
</p>
<p id="ps1p1c501p6">
<span class="m-text m-primary">Nirodhassa nissaraṇaṭṭhaṁ vivekaṭṭhaṁ asaṅkhataṭṭhaṁ amataṭṭhaṁ sacchikaronto vivaṭṭatīti—</span><br />
</p>
<p id="ps1p1c501p7">
<span class="m-text m-primary">tathaṭṭhe paññā saccavivaṭṭe ñāṇaṁ.</span><br />
</p>
<p id="ps1p1c501p8">
<span class="m-text m-primary">Maggassa niyyānaṭṭhaṁ hetuṭṭhaṁ dassanaṭṭhaṁ ādhipateyyaṭṭhaṁ bhāvento vivaṭṭatīti—</span><br />
</p>
<p id="ps1p1c501p9">
<span class="m-text m-primary">tathaṭṭhe paññā saccavivaṭṭe ñāṇaṁ.</span><br />
</p>
<p id="ps1p1c502p1">
<span class="m-text m-primary">**Saññāvivaṭṭo, cetovivaṭṭo, cittavivaṭṭo, ñāṇavivaṭṭo, vimokkhavivaṭṭo, saccavivaṭṭo.**</span><br />
</p>
<p id="ps1p1c502p2">
<span class="m-text m-primary">Sañjānanto vivaṭṭatīti—</span><br />
</p>
<p id="ps1p1c502p3">
<span class="m-text m-primary">saññāvivaṭṭo.</span><br />
</p>
<p id="ps1p1c502p4">
<span class="m-text m-primary">Cetayanto vivaṭṭatīti—</span><br />
</p>
<p id="ps1p1c502p5">
<span class="m-text m-primary">cetovivaṭṭo.</span><br />
</p>
<p id="ps1p1c502p6">
<span class="m-text m-primary">Vijānanto vivaṭṭatīti—</span><br />
</p>
<p id="ps1p1c502p7">
<span class="m-text m-primary">cittavivaṭṭo.</span><br />
</p>
<p id="ps1p1c502p8">
<span class="m-text m-primary">Ñāṇaṁ karonto vivaṭṭatīti—</span><br />
</p>
<p id="ps1p1c502p9">
<span class="m-text m-primary">ñāṇavivaṭṭo.</span><br />
</p>
<p id="ps1p1c502p10">
<span class="m-text m-primary">Vosajjanto vivaṭṭatīti—</span><br />
</p>
<p id="ps1p1c502p11">
<span class="m-text m-primary">vimokkhavivaṭṭo.</span><br />
</p>
<p id="ps1p1c502p12">
<span class="m-text m-primary">Tathaṭṭhe vivaṭṭatīti—</span><br />
</p>
<p id="ps1p1c502p13">
<span class="m-text m-primary">saccavivaṭṭo.</span><br />
</p>
<p id="ps1p1c503p1">
<span class="m-text m-primary">Yattha saññāvivaṭṭo, tattha cetovivaṭṭo.</span><br />
</p>
<p id="ps1p1c503p2">
<span class="m-text m-primary">Yattha cetovivaṭṭo, tattha saññāvivaṭṭo.</span><br />
</p>
<p id="ps1p1c503p3">
<span class="m-text m-primary">Yattha saññāvivaṭṭo cetovivaṭṭo tattha cittavivaṭṭo.</span><br />
</p>
<p id="ps1p1c503p4">
<span class="m-text m-primary">Yattha cittavivaṭṭo, tattha saññāvivaṭṭo cetovivaṭṭo.</span><br />
</p>
<p id="ps1p1c503p5">
<span class="m-text m-primary">Yattha saññāvivaṭṭo cetovivaṭṭo cittavivaṭṭo, tattha ñāṇavivaṭṭo.</span><br />
</p>
<p id="ps1p1c503p6">
<span class="m-text m-primary">Yattha ñāṇavivaṭṭo, tattha saññāvivaṭṭo cetovivaṭṭo cittavivaṭṭo.</span><br />
</p>
<p id="ps1p1c503p7">
<span class="m-text m-primary">Yattha saññāvivaṭṭo cetovivaṭṭo cittavivaṭṭo ñāṇavivaṭṭo, tattha vimokkhavivaṭṭo.</span><br />
</p>
<p id="ps1p1c503p8">
<span class="m-text m-primary">Yattha vimokkhavivaṭṭo, tattha saññāvivaṭṭo cetovivaṭṭo cittavivaṭṭo ñāṇavivaṭṭo.</span><br />
</p>
<p id="ps1p1c503p9">
<span class="m-text m-primary">Yattha saññāvivaṭṭo cetovivaṭṭo cittavivaṭṭo ñāṇavivaṭṭo vimokkhavivaṭṭo, tattha saccavivaṭṭo.</span><br />
</p>
<p id="ps1p1c503p10">
<span class="m-text m-primary">Yattha saccavivaṭṭo, tattha saññāvivaṭṭo cetovivaṭṭo cittavivaṭṭo ñāṇavivaṭṭo vimokkhavivaṭṭo.</span><br />
</p>
<p id="ps1p1c503p11">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c503p12">
<span class="m-text m-primary">Tena vuccati—</span><br />
</p>
<p id="ps1p1c503p13">
<span class="m-text m-primary">“tathaṭṭhe paññā saccavivaṭṭe ñāṇaṁ”.</span><br />
</p>
<p id="ps1p1c503p14">
<span class="m-text m-primary">Chavivaṭṭañāṇaniddeso navacattālīsamo.</span><br />
</p>
<p id="ps1p1c504p0">
<span class="m-text m-primary">1.1.50. Iddhividhañāṇaniddesa</span><br />
</p>
<p id="ps1p1c504p1">
<span class="m-text m-primary">Kathaṁ kāyampi cittampi ekavavatthānatā sukhasaññañca lahusaññañca adhiṭṭhānavasena ijjhanaṭṭhe paññā iddhividhe ñāṇaṁ?</span><br />
</p>
<p id="ps1p1c504p2">
<span class="m-text m-primary">Idha bhikkhu chandasamādhipadhānasaṅkhārasamannāgataṁ iddhipādaṁ bhāveti, vīriyasamādhipadhānasaṅkhārasamannāgataṁ iddhipādaṁ bhāveti, cittasamādhipadhānasaṅkhārasamannāgataṁ iddhipādaṁ bhāveti, vīmaṁsāsamādhipadhānasaṅkhārasamannāgataṁ iddhipādaṁ bhāveti.</span><br />
</p>
<p id="ps1p1c504p3">
<span class="m-text m-primary">So imesu catūsu iddhipādesu cittaṁ paribhāveti paridameti, muduṁ karoti kammaniyaṁ.</span><br />
</p>
<p id="ps1p1c504p4">
<span class="m-text m-primary">So imesu catūsu iddhipādesu cittaṁ paribhāvetvā paridametvā muduṁ karitvā kammaniyaṁ kāyampi citte samodahati, cittampi kāye samodahati, kāyavasena cittaṁ pariṇāmeti, cittavasena kāyaṁ pariṇāmeti, kāyavasena cittaṁ adhiṭṭhāti, cittavasena kāyaṁ adhiṭṭhāti;</span><br />
</p>
<p id="ps1p1c504p5">
<span class="m-text m-primary">kāyavasena cittaṁ pariṇāmetvā cittavasena kāyaṁ pariṇāmetvā kāyavasena cittaṁ adhiṭṭhahitvā cittavasena kāyaṁ adhiṭṭhahitvā sukhasaññañca lahusaññañca kāye okkamitvā viharati.</span><br />
</p>
<p id="ps1p1c504p6">
<span class="m-text m-primary">So tathābhāvitena cittena parisuddhena pariyodātena iddhividhañāṇāya cittaṁ abhinīharati abhininnāmeti.</span><br />
</p>
<p id="ps1p1c504p7">
<span class="m-text m-primary">So anekavihitaṁ iddhividhaṁ paccanubhoti.</span><br />
</p>
<p id="ps1p1c505p1">
<span class="m-text m-primary">Ekopi hutvā bahudhā hoti, bahudhāpi hutvā eko hoti;</span><br />
</p>
<p id="ps1p1c505p2">
<span class="m-text m-primary">āvibhāvaṁ tirobhāvaṁ;</span><br />
</p>
<p id="ps1p1c505p3">
<span class="m-text m-primary">tirokuṭṭaṁ tiropākāraṁ tiropabbataṁ asajjamāno gacchati, seyyathāpi ākāse;</span><br />
</p>
<p id="ps1p1c505p4">
<span class="m-text m-primary">pathaviyāpi ummujjanimujjaṁ karoti, seyyathāpi udake;</span><br />
</p>
<p id="ps1p1c505p5">
<span class="m-text m-primary">udakepi abhijjamāne gacchati, seyyathāpi pathaviyaṁ;</span><br />
</p>
<p id="ps1p1c505p6">
<span class="m-text m-primary">ākāsepi pallaṅkena kamati, seyyathāpi pakkhī sakuṇo;</span><br />
</p>
<p id="ps1p1c505p7">
<span class="m-text m-primary">imepi candimasūriye evaṁmahiddhike evaṁmahānubhāve pāṇinā parāmasati parimajjati;</span><br />
</p>
<p id="ps1p1c505p8">
<span class="m-text m-primary">yāva brahmalokāpi kāyena vasaṁ vatteti.</span><br />
</p>
<p id="ps1p1c505p9">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c505p10">
<span class="m-text m-primary">Tena vuccati—</span><br />
</p>
<p id="ps1p1c505p11">
<span class="m-text m-primary">“kāyampi cittampi ekavavatthānatā sukhasaññañca lahusaññañca adhiṭṭhānavasena ijjhanaṭṭhe paññā iddhividhe ñāṇaṁ”.</span><br />
</p>
<p id="ps1p1c505p12">
<span class="m-text m-primary">Iddhividhañāṇaniddeso paññāsamo.</span><br />
</p>
<p id="ps1p1c506p0">
<span class="m-text m-primary">1.1.51. Sotadhātuvisuddhiñāṇaniddesa</span><br />
</p>
<p id="ps1p1c506p1">
<span class="m-text m-primary">Kathaṁ vitakkavipphāravasena nānattekattasaddanimittānaṁ pariyogāhaṇe paññā sotadhātuvisuddhiñāṇaṁ?</span><br />
</p>
<p id="ps1p1c506p2">
<span class="m-text m-primary">Idha bhikkhu chandasamādhi …pe…</span><br />
</p>
<p id="ps1p1c506p3">
<span class="m-text m-primary">vīriyasamādhi …</span><br />
</p>
<p id="ps1p1c506p4">
<span class="m-text m-primary">cittasamādhi …</span><br />
</p>
<p id="ps1p1c506p5">
<span class="m-text m-primary">vīmaṁsāsamādhipadhānasaṅkhārasamannāgataṁ iddhipādaṁ bhāveti.</span><br />
</p>
<p id="ps1p1c506p6">
<span class="m-text m-primary">So imesu catūsu iddhipādesu cittaṁ paribhāveti paridameti, muduṁ karoti kammaniyaṁ.</span><br />
</p>
<p id="ps1p1c506p7">
<span class="m-text m-primary">So imesu catūsu iddhipādesu cittaṁ paribhāvetvā paridametvā, muduṁ karitvā kammaniyaṁ dūrepi saddānaṁ saddanimittaṁ manasi karoti, santikepi saddānaṁ saddanimittaṁ manasi karoti, oḷārikānampi saddānaṁ saddanimittaṁ manasi karoti, sukhumānampi saddānaṁ saddanimittaṁ manasi karoti, saṇhasaṇhānampi saddānaṁ saddanimittaṁ manasi karoti, puratthimāyapi disāya saddānaṁ saddanimittaṁ manasi karoti, pacchimāyapi disāya saddānaṁ saddanimittaṁ manasi karoti, uttarāyapi disāya saddānaṁ saddanimittaṁ manasi karoti, dakkhiṇāyapi disāya saddānaṁ saddanimittaṁ manasi karoti, puratthimāyapi anudisāya saddānaṁ saddanimittaṁ manasi karoti, pacchimāyapi anudisāya saddānaṁ saddanimittaṁ manasi karoti, uttarāyapi anudisāya saddānaṁ saddanimittaṁ manasi karoti, dakkhiṇāyapi anudisāya saddānaṁ saddanimittaṁ manasi karoti, heṭṭhimāyapi disāya saddānaṁ saddanimittaṁ manasi karoti, uparimāyapi disāya saddānaṁ saddanimittaṁ manasi karoti.</span><br />
</p>
<p id="ps1p1c506p8">
<span class="m-text m-primary">So tathābhāvitena cittena parisuddhena pariyodātena sotadhātuvisuddhiñāṇāya cittaṁ abhinīharati abhininnāmeti.</span><br />
</p>
<p id="ps1p1c506p9">
<span class="m-text m-primary">So dibbāya sotadhātuyā visuddhāya atikkantamānusikāya ubho sadde suṇāti—</span><br />
</p>
<p id="ps1p1c506p10">
<span class="m-text m-primary">dibbe ca mānuse ca ye dūre santike ca.</span><br />
</p>
<p id="ps1p1c506p11">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c506p12">
<span class="m-text m-primary">Tena vuccati—</span><br />
</p>
<p id="ps1p1c506p13">
<span class="m-text m-primary">“vitakkavipphāravasena nānattekattasaddanimittānaṁ pariyogāhaṇe paññā sotadhātuvisuddhiñāṇaṁ”.</span><br />
</p>
<p id="ps1p1c506p14">
<span class="m-text m-primary">Sotadhātuvisuddhiñāṇaniddeso ekapaññāsamo.</span><br />
</p>
<p id="ps1p1c507p0">
<span class="m-text m-primary">1.1.52. Cetopariyañāṇaniddesa</span><br />
</p>
<p id="ps1p1c507p1">
<span class="m-text m-primary">Kathaṁ tiṇṇaṁ cittānaṁ vipphārattā indriyānaṁ pasādavasena nānattekattaviññāṇacariyāpariyogāhaṇe paññā cetopariyañāṇaṁ?</span><br />
</p>
<p id="ps1p1c507p2">
<span class="m-text m-primary">Idha bhikkhu chandasamādhipadhānasaṅkhārasamannāgataṁ iddhipādaṁ bhāveti, vīriyasamādhi …pe…</span><br />
</p>
<p id="ps1p1c507p3">
<span class="m-text m-primary">cittasamādhi …pe…</span><br />
</p>
<p id="ps1p1c507p4">
<span class="m-text m-primary">vīmaṁsāsamādhipadhānasaṅkhārasamannāgataṁ iddhipādaṁ bhāveti.</span><br />
</p>
<p id="ps1p1c507p5">
<span class="m-text m-primary">So imesu catūsu iddhipādesu cittaṁ paribhāveti paridameti, muduṁ karoti kammaniyaṁ.</span><br />
</p>
<p id="ps1p1c507p6">
<span class="m-text m-primary">So imesu catūsu iddhipādesu cittaṁ paribhāvetvā paridametvā, muduṁ karitvā kammaniyaṁ evaṁ pajānāti—</span><br />
</p>
<p id="ps1p1c507p7">
<span class="m-text m-primary">“idaṁ rūpaṁ somanassindriyasamuṭṭhitaṁ, idaṁ rūpaṁ domanassindriyasamuṭṭhitaṁ, idaṁ rūpaṁ upekkhindriyasamuṭṭhitan”ti.</span><br />
</p>
<p id="ps1p1c507p8">
<span class="m-text m-primary">So tathābhāvitena cittena parisuddhena pariyodātena cetopariyañāṇāya cittaṁ abhinīharati abhininnāmeti.</span><br />
</p>
<p id="ps1p1c507p9">
<span class="m-text m-primary">So parasattānaṁ parapuggalānaṁ cetasā ceto paricca pajānāti—</span><br />
</p>
<p id="ps1p1c507p10">
<span class="m-text m-primary">sarāgaṁ vā cittaṁ “sarāgaṁ cittan”ti pajānāti,</span><br />
</p>
<p id="ps1p1c507p11">
<span class="m-text m-primary">vītarāgaṁ vā cittaṁ “vītarāgaṁ cittan”ti pajānāti,</span><br />
</p>
<p id="ps1p1c507p12">
<span class="m-text m-primary">sadosaṁ vā cittaṁ …pe…</span><br />
</p>
<p id="ps1p1c507p13">
<span class="m-text m-primary">vītadosaṁ vā cittaṁ …</span><br />
</p>
<p id="ps1p1c507p14">
<span class="m-text m-primary">samohaṁ vā cittaṁ …</span><br />
</p>
<p id="ps1p1c507p15">
<span class="m-text m-primary">vītamohaṁ vā cittaṁ …</span><br />
</p>
<p id="ps1p1c507p16">
<span class="m-text m-primary">saṅkhittaṁ vā cittaṁ …</span><br />
</p>
<p id="ps1p1c507p17">
<span class="m-text m-primary">vikkhittaṁ vā cittaṁ …</span><br />
</p>
<p id="ps1p1c507p18">
<span class="m-text m-primary">mahaggataṁ vā cittaṁ …</span><br />
</p>
<p id="ps1p1c507p19">
<span class="m-text m-primary">amahaggataṁ vā cittaṁ …</span><br />
</p>
<p id="ps1p1c507p20">
<span class="m-text m-primary">sauttaraṁ vā cittaṁ …</span><br />
</p>
<p id="ps1p1c507p21">
<span class="m-text m-primary">anuttaraṁ vā cittaṁ …</span><br />
</p>
<p id="ps1p1c507p22">
<span class="m-text m-primary">samāhitaṁ vā cittaṁ …</span><br />
</p>
<p id="ps1p1c507p23">
<span class="m-text m-primary">asamāhitaṁ vā cittaṁ …</span><br />
</p>
<p id="ps1p1c507p24">
<span class="m-text m-primary">vimuttaṁ vā cittaṁ …</span><br />
</p>
<p id="ps1p1c507p25">
<span class="m-text m-primary">avimuttaṁ vā cittaṁ “avimuttaṁ cittan”ti pajānāti.</span><br />
</p>
<p id="ps1p1c507p26">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c507p27">
<span class="m-text m-primary">Tena vuccati—</span><br />
</p>
<p id="ps1p1c507p28">
<span class="m-text m-primary">“tiṇṇaṁ cittānaṁ vipphārattā indriyānaṁ pasādavasena nānattekattaviññāṇacariyāpariyogāhaṇe paññā cetopariyañāṇaṁ”.</span><br />
</p>
<p id="ps1p1c507p29">
<span class="m-text m-primary">Cetopariyañāṇaniddeso dvepaññāsamo.</span><br />
</p>
<p id="ps1p1c508p0">
<span class="m-text m-primary">1.1.53. Pubbenivāsānussatiñāṇaniddesa</span><br />
</p>
<p id="ps1p1c508p1">
<span class="m-text m-primary">Kathaṁ paccayapavattānaṁ dhammānaṁ nānattekattakammavipphāravasena pariyogāhaṇe paññā pubbenivāsānussatiñāṇaṁ?</span><br />
</p>
<p id="ps1p1c508p2">
<span class="m-text m-primary">Idha bhikkhu chandasamādhi …pe…</span><br />
</p>
<p id="ps1p1c508p3">
<span class="m-text m-primary">muduṁ karitvā kammaniyaṁ evaṁ pajānāti—</span><br />
</p>
<p id="ps1p1c508p4">
<span class="m-text m-primary">“imasmiṁ sati idaṁ hoti, imassuppādā idaṁ uppajjati, yadidaṁ—</span><br />
</p>
<p id="ps1p1c508p5">
<span class="m-text m-primary">avijjāpaccayā saṅkhārā, saṅkhārapaccayā viññāṇaṁ, viññāṇapaccayā nāmarūpaṁ, nāmarūpapaccayā saḷāyatanaṁ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ sokaparidevadukkhadomanassupāyāsā sambhavanti;</span><br />
</p>
<p id="ps1p1c508p6">
<span class="m-text m-primary">evametassa kevalassa dukkhakkhandhassa samudayo hoti”.</span><br />
</p>
<p id="ps1p1c509p1">
<span class="m-text m-primary">So tathābhāvitena cittena parisuddhena pariyodātena pubbenivāsānussatiñāṇāya cittaṁ abhinīharati abhininnāmeti.</span><br />
</p>
<p id="ps1p1c509p2">
<span class="m-text m-primary">So anekavihitaṁ pubbenivāsaṁ anussarati, seyyathidaṁ—</span><br />
</p>
<p id="ps1p1c509p3">
<span class="m-text m-primary">ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi jātiyo, jātisatampi jātisahassampi jātisatasahassampi, anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe—</span><br />
</p>
<p id="ps1p1c509p4">
<span class="m-text m-primary">“amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ;</span><br />
</p>
<p id="ps1p1c509p5">
<span class="m-text m-primary">tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno”ti.</span><br />
</p>
<p id="ps1p1c509p6">
<span class="m-text m-primary">Iti sākāraṁ sauddesaṁ anekavihitaṁ pubbenivāsaṁ anussarati.</span><br />
</p>
<p id="ps1p1c509p7">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c509p8">
<span class="m-text m-primary">Tena vuccati—</span><br />
</p>
<p id="ps1p1c509p9">
<span class="m-text m-primary">“paccayapavattānaṁ dhammānaṁ nānattekattakammavipphāravasena pariyogāhaṇe paññā pubbenivāsānussatiñāṇaṁ”.</span><br />
</p>
<p id="ps1p1c509p10">
<span class="m-text m-primary">Pubbenivāsānussatiñāṇaniddeso tepaññāsamo.</span><br />
</p>
<p id="ps1p1c510p0">
<span class="m-text m-primary">1.1.54. Dibbacakkhuñāṇaniddesa</span><br />
</p>
<p id="ps1p1c510p1">
<span class="m-text m-primary">Kathaṁ obhāsavasena nānattekattarūpanimittānaṁ dassanaṭṭhe paññā dibbacakkhuñāṇaṁ?</span><br />
</p>
<p id="ps1p1c510p2">
<span class="m-text m-primary">Idha bhikkhu chandasamādhipadhānasaṅkhārasamannāgataṁ iddhipādaṁ bhāveti, vīriyasamādhi …pe…</span><br />
</p>
<p id="ps1p1c510p3">
<span class="m-text m-primary">cittasamādhi …pe…</span><br />
</p>
<p id="ps1p1c510p4">
<span class="m-text m-primary">vīmaṁsāsamādhipadhānasaṅkhārasamannāgataṁ iddhipādaṁ bhāveti.</span><br />
</p>
<p id="ps1p1c510p5">
<span class="m-text m-primary">So imesu catūsu iddhipādesu cittaṁ paribhāveti paridameti, muduṁ karoti kammaniyaṁ.</span><br />
</p>
<p id="ps1p1c510p6">
<span class="m-text m-primary">So imesu catūsu iddhipādesu cittaṁ paribhāvetvā paridametvā, muduṁ karitvā kammaniyaṁ ālokasaññaṁ manasi karoti, divāsaññaṁ adhiṭṭhāti—</span><br />
</p>
<p id="ps1p1c510p7">
<span class="m-text m-primary">“yathā divā tathā rattiṁ, yathā rattiṁ tathā divā”.</span><br />
</p>
<p id="ps1p1c510p8">
<span class="m-text m-primary">Iti vivaṭena cetasā apariyonaddhena sappabhāsaṁ cittaṁ bhāveti.</span><br />
</p>
<p id="ps1p1c510p9">
<span class="m-text m-primary">So tathābhāvitena cittena parisuddhena pariyodātena sattānaṁ cutūpapātañāṇāya cittaṁ abhinīharati abhininnāmeti.</span><br />
</p>
<p id="ps1p1c510p10">
<span class="m-text m-primary">So dibbena cakkhunā visuddhena atikkantamānusakena, satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti—</span><br />
</p>
<p id="ps1p1c510p11">
<span class="m-text m-primary">“ime vata bhonto sattā kāyaduccaritena samannāgatā, vacīduccaritena samannāgatā, manoduccaritena samannāgatā, ariyānaṁ upavādakā, micchādiṭṭhikā, micchādiṭṭhikammasamādānā;</span><br />
</p>
<p id="ps1p1c510p12">
<span class="m-text m-primary">te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā.</span><br />
</p>
<p id="ps1p1c510p13">
<span class="m-text m-primary">Ime vā pana bhonto sattā kāyasucaritena samannāgatā, vacīsucaritena samannāgatā, manosucaritena samannāgatā ariyānaṁ anupavādakā, sammādiṭṭhikā sammādiṭṭhikammasamādānā;</span><br />
</p>
<p id="ps1p1c510p14">
<span class="m-text m-primary">te kāyassa bhedā paraṁ maraṇā sugatiṁ saggaṁ lokaṁ upapannā”ti.</span><br />
</p>
<p id="ps1p1c510p15">
<span class="m-text m-primary">Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti.</span><br />
</p>
<p id="ps1p1c510p16">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c510p17">
<span class="m-text m-primary">Tena vuccati—</span><br />
</p>
<p id="ps1p1c510p18">
<span class="m-text m-primary">“obhāsavasena nānattekattarūpanimittānaṁ dassanaṭṭhe paññā dibbacakkhuñāṇaṁ”.</span><br />
</p>
<p id="ps1p1c510p19">
<span class="m-text m-primary">Dibbacakkhuñāṇaniddeso catupaññāsamo.</span><br />
</p>
<p id="ps1p1c511p0">
<span class="m-text m-primary">1.1.55. Āsavakkhayañāṇaniddesa</span><br />
</p>
<p id="ps1p1c511p1">
<span class="m-text m-primary">Kathaṁ catusaṭṭhiyā ākārehi tiṇṇannaṁ indriyānaṁ vasibhāvatā paññā āsavānaṁ khaye ñāṇaṁ?</span><br />
</p>
<p id="ps1p1c511p2">
<span class="m-text m-primary">Katamesaṁ tiṇṇannaṁ indriyānaṁ?</span><br />
</p>
<p id="ps1p1c511p3">
<span class="m-text m-primary">Anaññātaññassāmītindriyassa aññindriyassa aññātāvindriyassa.</span><br />
</p>
<p id="ps1p1c512p1">
<span class="m-text m-primary">Anaññātaññassāmītindriyaṁ kati ṭhānāni gacchati, aññindriyaṁ kati ṭhānāni gacchati, aññātāvindriyaṁ kati ṭhānāni gacchati?</span><br />
</p>
<p id="ps1p1c512p2">
<span class="m-text m-primary">Anaññātaññassāmītindriyaṁ ekaṁ ṭhānaṁ gacchati—</span><br />
</p>
<p id="ps1p1c512p3">
<span class="m-text m-primary">sotāpattimaggaṁ.</span><br />
</p>
<p id="ps1p1c512p4">
<span class="m-text m-primary">Aññindriyaṁ cha ṭhānāni gacchati—</span><br />
</p>
<p id="ps1p1c512p5">
<span class="m-text m-primary">sotāpattiphalaṁ, sakadāgāmimaggaṁ, sakadāgāmiphalaṁ, anāgāmimaggaṁ, anāgāmiphalaṁ, arahattamaggaṁ.</span><br />
</p>
<p id="ps1p1c512p6">
<span class="m-text m-primary">Aññātāvindriyaṁ ekaṁ ṭhānaṁ gacchati—</span><br />
</p>
<p id="ps1p1c512p7">
<span class="m-text m-primary">arahattaphalaṁ.</span><br />
</p>
<p id="ps1p1c513p1">
<span class="m-text m-primary">Sotāpattimaggakkhaṇe anaññātaññassāmītindriyassa saddhindriyaṁ adhimokkhaparivāraṁ hoti, vīriyindriyaṁ paggahaparivāraṁ hoti, satindriyaṁ upaṭṭhānaparivāraṁ hoti, samādhindriyaṁ avikkhepaparivāraṁ hoti, paññindriyaṁ dassanaparivāraṁ hoti, manindriyaṁ vijānanaparivāraṁ hoti, somanassindriyaṁ abhisandanaparivāraṁ hoti, jīvitindriyaṁ pavattasantatādhipateyyaparivāraṁ hoti.</span><br />
</p>
<p id="ps1p1c513p2">
<span class="m-text m-primary">Sotāpattimaggakkhaṇe jātā dhammā ṭhapetvā cittasamuṭṭhānaṁ rūpaṁ sabbeva kusalā honti, sabbeva anāsavā honti, sabbeva niyyānikā honti, sabbeva apacayagāmino honti, sabbeva lokuttarā honti, sabbeva nibbānārammaṇā honti.</span><br />
</p>
<p id="ps1p1c513p3">
<span class="m-text m-primary">Sotāpattimaggakkhaṇe anaññātaññassāmītindriyassa imāni aṭṭhindriyāni sahajātaparivārā honti, aññamaññaparivārā honti, nissayaparivārā honti, sampayuttaparivārā honti, sahagatā honti, sahajātā honti, saṁsaṭṭhā honti, sampayuttā honti.</span><br />
</p>
<p id="ps1p1c513p4">
<span class="m-text m-primary">Teva tassa ākārā ceva honti parivārā ca.</span><br />
</p>
<p id="ps1p1c514p1">
<span class="m-text m-primary">Sotāpattiphalakkhaṇe aññindriyassa saddhindriyaṁ adhimokkhaparivāraṁ hoti, vīriyindriyaṁ paggahaparivāraṁ hoti, satindriyaṁ upaṭṭhānaparivāraṁ hoti, samādhindriyaṁ avikkhepaparivāraṁ hoti, paññindriyaṁ dassanaparivāraṁ hoti, manindriyaṁ vijānanaparivāraṁ hoti, somanassindriyaṁ abhisandanaparivāraṁ hoti, jīvitindriyaṁ pavattasantatādhipateyyaparivāraṁ hoti.</span><br />
</p>
<p id="ps1p1c514p2">
<span class="m-text m-primary">Sotāpattiphalakkhaṇe jātā dhammā sabbeva abyākatā honti, ṭhapetvā cittasamuṭṭhānaṁ rūpaṁ sabbeva anāsavā honti, sabbeva lokuttarā honti, sabbeva nibbānārammaṇā honti.</span><br />
</p>
<p id="ps1p1c514p3">
<span class="m-text m-primary">Sotāpattiphalakkhaṇe aññindriyassa imāni aṭṭhindriyāni sahajātaparivārā honti, aññamaññaparivārā honti, nissayaparivārā honti, sampayuttaparivārā honti, sahagatā honti, sahajātā honti, saṁsaṭṭhā honti, sampayuttā honti.</span><br />
</p>
<p id="ps1p1c514p4">
<span class="m-text m-primary">Teva tassa ākārā ceva honti parivārā ca.</span><br />
</p>
<p id="ps1p1c515p1">
<span class="m-text m-primary">Sakadāgāmimaggakkhaṇe …pe…</span><br />
</p>
<p id="ps1p1c515p2">
<span class="m-text m-primary">sakadāgāmiphalakkhaṇe …pe…</span><br />
</p>
<p id="ps1p1c515p3">
<span class="m-text m-primary">anāgāmimaggakkhaṇe …pe…</span><br />
</p>
<p id="ps1p1c515p4">
<span class="m-text m-primary">anāgāmiphalakkhaṇe …pe…</span><br />
</p>
<p id="ps1p1c515p5">
<span class="m-text m-primary">arahattamaggakkhaṇe aññindriyassa saddhindriyaṁ adhimokkhaparivāraṁ hoti …pe…</span><br />
</p>
<p id="ps1p1c515p6">
<span class="m-text m-primary">jīvitindriyaṁ pavattasantatādhipateyyaparivāraṁ hoti.</span><br />
</p>
<p id="ps1p1c515p7">
<span class="m-text m-primary">Arahattamaggakkhaṇe jātā dhammā ṭhapetvā cittasamuṭṭhānaṁ rūpaṁ sabbeva kusalā honti, sabbeva anāsavā honti, sabbeva niyyānikā honti, sabbeva apacayagāmino honti, sabbeva lokuttarā honti, sabbeva nibbānārammaṇā honti.</span><br />
</p>
<p id="ps1p1c515p8">
<span class="m-text m-primary">Arahattamaggakkhaṇe aññindriyassa imāni aṭṭhindriyāni sahajātaparivārā honti, aññamaññaparivārā honti, nissayaparivārā honti, sampayuttaparivārā honti, sahagatā honti, sahajātā honti, saṁsaṭṭhā honti, sampayuttā honti.</span><br />
</p>
<p id="ps1p1c515p9">
<span class="m-text m-primary">Teva tassa ākārā ceva honti parivārā ca.</span><br />
</p>
<p id="ps1p1c516p1">
<span class="m-text m-primary">Arahattaphalakkhaṇe aññātāvindriyassa saddhindriyaṁ adhimokkhaparivāraṁ hoti, vīriyindriyaṁ paggahaparivāraṁ hoti, satindriyaṁ upaṭṭhānaparivāraṁ hoti, samādhindriyaṁ avikkhepaparivāraṁ hoti, paññindriyaṁ dassanaparivāraṁ hoti, manindriyaṁ vijānanaparivāraṁ hoti, somanassindriyaṁ abhisandanaparivāraṁ hoti, jīvitindriyaṁ pavattasantatādhipateyyaparivāraṁ hoti.</span><br />
</p>
<p id="ps1p1c516p2">
<span class="m-text m-primary">Arahattaphalakkhaṇe jātā dhammā sabbeva abyākatā honti, ṭhapetvā cittasamuṭṭhānaṁ rūpaṁ sabbeva anāsavā honti, sabbeva lokuttarā honti, sabbeva nibbānārammaṇā honti.</span><br />
</p>
<p id="ps1p1c516p3">
<span class="m-text m-primary">Arahattaphalakkhaṇe aññātāvindriyassa imāni aṭṭhindriyāni sahajātaparivārā honti, aññamaññaparivārā honti, nissayaparivārā honti, sampayuttaparivārā honti, sahagatā honti, sahajātā honti, saṁsaṭṭhā honti, sampayuttā honti.</span><br />
</p>
<p id="ps1p1c516p4">
<span class="m-text m-primary">Teva tassa ākārā ceva honti parivārā ca.</span><br />
</p>
<p id="ps1p1c516p5">
<span class="m-text m-primary">Iti imāni aṭṭhaṭṭhakāni catusaṭṭhi honti.</span><br />
</p>
<p id="ps1p1c517p1">
<span class="m-text m-primary">**Āsavā**ti katame te āsavā?</span><br />
</p>
<p id="ps1p1c517p2">
<span class="m-text m-primary">Kāmāsavo, bhavāsavo, diṭṭhāsavo, avijjāsavo.</span><br />
</p>
<p id="ps1p1c517p3">
<span class="m-text m-primary">Katthete āsavā khīyanti?</span><br />
</p>
<p id="ps1p1c517p4">
<span class="m-text m-primary">Sotāpattimaggena anavaseso diṭṭhāsavo khīyati, apāyagamanīyo kāmāsavo khīyati, apāyagamanīyo bhavāsavo khīyati, apāyagamanīyo avijjāsavo khīyati.</span><br />
</p>
<p id="ps1p1c517p5">
<span class="m-text m-primary">Etthete āsavā khīyanti.</span><br />
</p>
<p id="ps1p1c517p6">
<span class="m-text m-primary">Sakadāgāmimaggena oḷāriko kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati.</span><br />
</p>
<p id="ps1p1c517p7">
<span class="m-text m-primary">Etthete āsavā khīyanti.</span><br />
</p>
<p id="ps1p1c517p8">
<span class="m-text m-primary">Anāgāmimaggena anavaseso kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati.</span><br />
</p>
<p id="ps1p1c517p9">
<span class="m-text m-primary">Etthete āsavā khīyanti.</span><br />
</p>
<p id="ps1p1c517p10">
<span class="m-text m-primary">Arahattamaggena anavaseso bhavāsavo khīyati, anavaseso avijjāsavo khīyati.</span><br />
</p>
<p id="ps1p1c517p11">
<span class="m-text m-primary">Etthete āsavā khīyanti.</span><br />
</p>
<p id="ps1p1c517p12">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c517p13">
<span class="m-text m-primary">Tena vuccati—</span><br />
</p>
<p id="ps1p1c517p14">
<span class="m-text m-primary">“catusaṭṭhiyā ākārehi tiṇṇannaṁ indriyānaṁ vasibhāvatā paññā āsavānaṁ khaye ñāṇaṁ”.</span><br />
</p>
<p id="ps1p1c517p15">
<span class="m-text m-primary">Āsavakkhayañāṇaniddeso pañcapaññāsamo.</span><br />
</p>
<p id="ps1p1c518p0">
<span class="m-text m-primary">1.1.56–63 Saccañāṇacatukkadvayaniddesa</span><br />
</p>
<p id="ps1p1c518p1">
<span class="m-text m-primary">Kathaṁ pariññaṭṭhe paññā **dukkhe ñāṇaṁ**, pahānaṭṭhe paññā **samudaye ñāṇaṁ**, sacchikiriyaṭṭhe paññā **nirodhe ñāṇaṁ**, bhāvanaṭṭhe paññā **magge ñāṇaṁ**?</span><br />
</p>
<p id="ps1p1c518p2">
<span class="m-text m-primary">Dukkhassa pīḷanaṭṭho saṅkhataṭṭho santāpaṭṭho vipariṇāmaṭṭho pariññātaṭṭho;</span><br />
</p>
<p id="ps1p1c518p3">
<span class="m-text m-primary">samudayassa āyūhanaṭṭho nidānaṭṭho saññogaṭṭho palibodhaṭṭho pahānaṭṭho;</span><br />
</p>
<p id="ps1p1c518p4">
<span class="m-text m-primary">nirodhassa nissaraṇaṭṭho vivekaṭṭho asaṅkhataṭṭho amataṭṭho sacchikiriyaṭṭho;</span><br />
</p>
<p id="ps1p1c518p5">
<span class="m-text m-primary">maggassa niyyānaṭṭho hetuṭṭho dassanaṭṭho ādhipateyyaṭṭho bhāvanaṭṭho.</span><br />
</p>
<p id="ps1p1c518p6">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c518p7">
<span class="m-text m-primary">Tena vuccati—</span><br />
</p>
<p id="ps1p1c518p8">
<span class="m-text m-primary">“pariññaṭṭhe paññā dukkhe ñāṇaṁ, pahānaṭṭhe paññā samudaye ñāṇaṁ, sacchikiriyaṭṭhe paññā nirodhe ñāṇaṁ, bhāvanaṭṭhe paññā magge ñāṇaṁ”.</span><br />
</p>
<p id="ps1p1c519p1">
<span class="m-text m-primary">Kathaṁ **dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya ñāṇaṁ**?</span><br />
</p>
<p id="ps1p1c519p2">
<span class="m-text m-primary">Maggasamaṅgissa ñāṇaṁ dukkhepetaṁ ñāṇaṁ, dukkhasamudayepetaṁ ñāṇaṁ, dukkhanirodhepetaṁ ñāṇaṁ, dukkhanirodhagāminiyā paṭipadāyapetaṁ ñāṇaṁ.</span><br />
</p>
<p id="ps1p1c520p1">
<span class="m-text m-primary">Tattha katamaṁ dukkhe ñāṇaṁ?</span><br />
</p>
<p id="ps1p1c520p2">
<span class="m-text m-primary">Dukkhaṁ ārabbha yā uppajjati paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūri medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span><br />
</p>
<p id="ps1p1c520p3">
<span class="m-text m-primary">idaṁ vuccati dukkhe ñāṇaṁ.</span><br />
</p>
<p id="ps1p1c520p4">
<span class="m-text m-primary">Dukkhasamudayaṁ ārabbha …pe…</span><br />
</p>
<p id="ps1p1c520p5">
<span class="m-text m-primary">dukkhanirodhaṁ ārabbha …pe…</span><br />
</p>
<p id="ps1p1c520p6">
<span class="m-text m-primary">dukkhanirodhagāminiṁ paṭipadaṁ ārabbha yā uppajjati paññā pajānanā …pe… amoho dhammavicayo sammādiṭṭhi—</span><br />
</p>
<p id="ps1p1c520p7">
<span class="m-text m-primary">idaṁ vuccati dukkhanirodhagāminiyā paṭipadāya ñāṇaṁ.</span><br />
</p>
<p id="ps1p1c520p8">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c520p9">
<span class="m-text m-primary">Tena vuccati—</span><br />
</p>
<p id="ps1p1c520p10">
<span class="m-text m-primary">“dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya ñāṇaṁ”.</span><br />
</p>
<p id="ps1p1c520p11">
<span class="m-text m-primary">Saccañāṇacatukkadvayaniddeso tesaṭṭhimo.</span><br />
</p>
<p id="ps1p1c521p0">
<span class="m-text m-primary">1.1.64–67 Suddhikapaṭisambhidāñāṇaniddesa</span><br />
</p>
<p id="ps1p1c521p1">
<span class="m-text m-primary">Kathaṁ **atthapaṭisambhide ñāṇaṁ, dhammapaṭisambhide ñāṇaṁ, niruttipaṭisambhide ñāṇaṁ, paṭibhānapaṭisambhide ñāṇaṁ**?</span><br />
</p>
<p id="ps1p1c521p2">
<span class="m-text m-primary">Atthesu ñāṇaṁ atthapaṭisambhidā, dhammesu ñāṇaṁ dhammapaṭisambhidā, niruttīsu ñāṇaṁ niruttipaṭisambhidā, paṭibhānesu ñāṇaṁ paṭibhānapaṭisambhidā.</span><br />
</p>
<p id="ps1p1c521p3">
<span class="m-text m-primary">Atthanānatte paññā atthapaṭisambhide ñāṇaṁ, dhammanānatte paññā dhammapaṭisambhide ñāṇaṁ, niruttinānatte paññā niruttipaṭisambhide ñāṇaṁ, paṭibhānanānatte paññā paṭibhānapaṭisambhide ñāṇaṁ, atthavavatthāne paññā atthapaṭisambhide ñāṇaṁ, dhammavavatthāne paññā dhammapaṭisambhide ñāṇaṁ niruttivavatthāne paññā niruttipaṭisambhide ñāṇaṁ, paṭibhānavavatthāne paññā paṭibhānapaṭisambhide ñāṇaṁ.</span><br />
</p>
<p id="ps1p1c522p1">
<span class="m-text m-primary">Atthasallakkhaṇe paññā atthapaṭisambhide ñāṇaṁ, dhammasallakkhaṇe paññā dhammapaṭisambhide ñāṇaṁ, niruttisallakkhaṇe paññā niruttipaṭisambhide ñāṇaṁ, paṭibhānasallakkhaṇe paññā paṭibhānapaṭisambhide ñāṇaṁ.</span><br />
</p>
<p id="ps1p1c522p2">
<span class="m-text m-primary">Atthūpalakkhaṇe paññā atthapaṭisambhide ñāṇaṁ, dhammūpalakkhaṇe paññā dhammapaṭisambhide ñāṇaṁ, niruttūpalakkhaṇe paññā niruttipaṭisambhide ñāṇaṁ, paṭibhānūpalakkhaṇe paññā paṭibhānapaṭisambhide ñāṇaṁ.</span><br />
</p>
<p id="ps1p1c523p1">
<span class="m-text m-primary">Atthappabhede paññā atthapaṭisambhide ñāṇaṁ, dhammappabhede paññā dhammapaṭisambhide ñāṇaṁ, niruttippabhede paññā niruttipaṭisambhide ñāṇaṁ, paṭibhānappabhede paññā paṭibhānapaṭisambhide ñāṇaṁ.</span><br />
</p>
<p id="ps1p1c523p2">
<span class="m-text m-primary">Atthappabhāvane paññā atthapaṭisambhide ñāṇaṁ, dhammappabhāvane paññā dhammapaṭisambhide ñāṇaṁ, niruttippabhāvane paññā niruttipaṭisambhide ñāṇaṁ, paṭibhānappabhāvane paññā paṭibhānapaṭisambhide ñāṇaṁ.</span><br />
</p>
<p id="ps1p1c524p1">
<span class="m-text m-primary">Atthajotane paññā atthapaṭisambhide ñāṇaṁ, dhammajotane paññā dhammapaṭisambhide ñāṇaṁ, niruttijotane paññā niruttipaṭisambhide ñāṇaṁ, paṭibhānajotane paññā paṭibhānapaṭisambhide ñāṇaṁ.</span><br />
</p>
<p id="ps1p1c524p2">
<span class="m-text m-primary">Atthavirocane paññā atthapaṭisambhide ñāṇaṁ, dhammavirocane paññā dhammapaṭisambhide ñāṇaṁ, niruttivirocane paññā niruttipaṭisambhide ñāṇaṁ, paṭibhānavirocane paññā paṭibhānapaṭisambhide ñāṇaṁ.</span><br />
</p>
<p id="ps1p1c524p3">
<span class="m-text m-primary">Atthappakāsane paññā atthapaṭisambhide ñāṇaṁ, dhammappakāsane paññā dhammapaṭisambhide ñāṇaṁ, niruttippakāsane paññā niruttipaṭisambhide ñāṇaṁ, paṭibhānappakāsane paññā paṭibhānapaṭisambhide ñāṇaṁ.</span><br />
</p>
<p id="ps1p1c524p4">
<span class="m-text m-primary">Taṁ ñātaṭṭhena ñāṇaṁ, pajānanaṭṭhena paññā.</span><br />
</p>
<p id="ps1p1c524p5">
<span class="m-text m-primary">Tena vuccati—</span><br />
</p>
<p id="ps1p1c524p6">
<span class="m-text m-primary">“atthapaṭisambhide ñāṇaṁ, dhammapaṭisambhide ñāṇaṁ, niruttipaṭisambhide ñāṇaṁ, paṭibhānapaṭisambhide ñāṇaṁ”.</span><br />
</p>
<p id="ps1p1c524p7">
<span class="m-text m-primary">Suddhikapaṭisambhidāñāṇaniddeso sattasaṭṭhimo.</span><br />
</p>
<p id="ps1p1c525p0">
<span class="m-text m-primary">1.1.68. Indriyaparopariyattañāṇaniddesa</span><br />
</p>
<p id="ps1p1c525p1">
<span class="m-text m-primary">Katamaṁ **tathāgatassa indriyaparopariyattañāṇaṁ?**</span><br />
</p>
<p id="ps1p1c525p2">
<span class="m-text m-primary">Idha tathāgato satte passati apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye appekacce paralokavajjabhayadassāvino appekacce na paralokavajjabhayadassāvino.</span><br />
</p>
<p id="ps1p1c526p1">
<span class="m-text m-primary">**Apparajakkhe mahārajakkhe**ti saddho puggalo apparajakkho, assaddho puggalo mahārajakkho.</span><br />
</p>
<p id="ps1p1c526p2">
<span class="m-text m-primary">Āraddhavīriyo puggalo apparajakkho, kusīto puggalo mahārajakkho.</span><br />
</p>
<p id="ps1p1c526p3">
<span class="m-text m-primary">Upaṭṭhitassati puggalo apparajakkho, muṭṭhassati puggalo mahārajakkho.</span><br />
</p>
<p id="ps1p1c526p4">
<span class="m-text m-primary">Samāhito puggalo apparajakkho, asamāhito puggalo mahārajakkho.</span><br />
</p>
<p id="ps1p1c526p5">
<span class="m-text m-primary">Paññavā puggalo apparajakkho, duppañño puggalo mahārajakkho.</span><br />
</p>
<p id="ps1p1c527p1">
<span class="m-text m-primary">**Tikkhindriye mudindriye**ti saddho puggalo tikkhindriyo, assaddho puggalo mudindriyo.</span><br />
</p>
<p id="ps1p1c527p2">
<span class="m-text m-primary">Āraddhavīriyo puggalo tikkhindriyo, kusīto puggalo mudindriyo.</span><br />
</p>
<p id="ps1p1c527p3">
<span class="m-text m-primary">Upaṭṭhitassati puggalo tikkhindriyo, muṭṭhassati puggalo mudindriyo.</span><br />
</p>
<p id="ps1p1c527p4">
<span class="m-text m-primary">Samāhito puggalo tikkhindriyo, asamāhito puggalo mudindriyo.</span><br />
</p>
<p id="ps1p1c527p5">
<span class="m-text m-primary">Paññavā puggalo tikkhindriyo, duppañño puggalo mudindriyo.</span><br />
</p>
<p id="ps1p1c528p1">
<span class="m-text m-primary">**Svākāre dvākāre**ti saddho puggalo svākāro, assaddho puggalo dvākāro.</span><br />
</p>
<p id="ps1p1c528p2">
<span class="m-text m-primary">Āraddhavīriyo puggalo svākāro, kusīto puggalo dvākāro.</span><br />
</p>
<p id="ps1p1c528p3">
<span class="m-text m-primary">Upaṭṭhitassati puggalo svākāro, muṭṭhassati puggalo dvākāro.</span><br />
</p>
<p id="ps1p1c528p4">
<span class="m-text m-primary">Samāhito puggalo svākāro, asamāhito puggalo dvākāro.</span><br />
</p>
<p id="ps1p1c528p5">
<span class="m-text m-primary">Paññavā puggalo svākāro, duppañño puggalo dvākāro.</span><br />
</p>
<p id="ps1p1c529p1">
<span class="m-text m-primary">**Suviññāpaye duviññāpaye**ti saddho puggalo suviññāpayo, assaddho puggalo duviññāpayo.</span><br />
</p>
<p id="ps1p1c529p2">
<span class="m-text m-primary">Āraddhavīriyo puggalo suviññāpayo, kusīto puggalo duviññāpayo.</span><br />
</p>
<p id="ps1p1c529p3">
<span class="m-text m-primary">Upaṭṭhitassati puggalo suviññāpayo, muṭṭhassati puggalo duviññāpayo.</span><br />
</p>
<p id="ps1p1c529p4">
<span class="m-text m-primary">Samāhito puggalo suviññāpayo, asamāhito puggalo duviññāpayo.</span><br />
</p>
<p id="ps1p1c529p5">
<span class="m-text m-primary">Paññavā puggalo suviññāpayo, duppañño puggalo duviññāpayo.</span><br />
</p>
<p id="ps1p1c530p1">
<span class="m-text m-primary">**Appekacce paralokavajjabhayadassāvino, appekacce na paralokavajjabhayadassāvino**ti saddho puggalo paralokavajjabhayadassāvī, assaddho puggalo na paralokavajjabhayadassāvī.</span><br />
</p>
<p id="ps1p1c530p2">
<span class="m-text m-primary">Āraddhavīriyo puggalo paralokavajjabhayadassāvī, kusīto puggalo na paralokavajjabhayadassāvī.</span><br />
</p>
<p id="ps1p1c530p3">
<span class="m-text m-primary">Upaṭṭhitassati puggalo paralokavajjabhayadassāvī, muṭṭhassati puggalo na paralokavajjabhayadassāvī.</span><br />
</p>
<p id="ps1p1c530p4">
<span class="m-text m-primary">Samāhito puggalo paralokavajjabhayadassāvī, asamāhito puggalo na paralokavajjabhayadassāvī.</span><br />
</p>
<p id="ps1p1c530p5">
<span class="m-text m-primary">Paññavā puggalo paralokavajjabhayadassāvī, duppañño puggalo na paralokavajjabhayadassāvī.</span><br />
</p>
<p id="ps1p1c531p1">
<span class="m-text m-primary">**Loko**ti—</span><br />
</p>
<p id="ps1p1c531p2">
<span class="m-text m-primary">khandhaloko, dhātuloko, āyatanaloko, vipattibhavaloko, vipattisambhavaloko, sampattibhavaloko, sampattisambhavaloko.</span><br />
</p>
<p id="ps1p1c532p1">
<span class="m-text m-primary">Eko loko—</span><br />
</p>
<p id="ps1p1c532p2">
<span class="m-text m-primary">sabbe sattā āhāraṭṭhitikā.</span><br />
</p>
<p id="ps1p1c533p1">
<span class="m-text m-primary">Dve lokā—</span><br />
</p>
<p id="ps1p1c533p2">
<span class="m-text m-primary">nāmañca, rūpañca.</span><br />
</p>
<p id="ps1p1c534p1">
<span class="m-text m-primary">Tayo lokā—</span><br />
</p>
<p id="ps1p1c534p2">
<span class="m-text m-primary">tisso vedanā.</span><br />
</p>
<p id="ps1p1c535p1">
<span class="m-text m-primary">Cattāro lokā—</span><br />
</p>
<p id="ps1p1c535p2">
<span class="m-text m-primary">cattāro āhārā.</span><br />
</p>
<p id="ps1p1c536p1">
<span class="m-text m-primary">Pañca lokā—</span><br />
</p>
<p id="ps1p1c536p2">
<span class="m-text m-primary">pañcupādānakkhandhā.</span><br />
</p>
<p id="ps1p1c537p1">
<span class="m-text m-primary">Cha lokā—</span><br />
</p>
<p id="ps1p1c537p2">
<span class="m-text m-primary">cha ajjhattikāni āyatanāni.</span><br />
</p>
<p id="ps1p1c538p1">
<span class="m-text m-primary">Satta lokā—</span><br />
</p>
<p id="ps1p1c538p2">
<span class="m-text m-primary">satta viññāṇaṭṭhitiyo.</span><br />
</p>
<p id="ps1p1c539p1">
<span class="m-text m-primary">Aṭṭha lokā—</span><br />
</p>
<p id="ps1p1c539p2">
<span class="m-text m-primary">aṭṭha lokadhammā.</span><br />
</p>
<p id="ps1p1c540p1">
<span class="m-text m-primary">Nava lokā—</span><br />
</p>
<p id="ps1p1c540p2">
<span class="m-text m-primary">nava sattāvāsā.</span><br />
</p>
<p id="ps1p1c541p1">
<span class="m-text m-primary">Dasa lokā—</span><br />
</p>
<p id="ps1p1c541p2">
<span class="m-text m-primary">dasāyatanāni.</span><br />
</p>
<p id="ps1p1c542p1">
<span class="m-text m-primary">Dvādasa lokā—</span><br />
</p>
<p id="ps1p1c542p2">
<span class="m-text m-primary">dvādasāyatanāni.</span><br />
</p>
<p id="ps1p1c543p1">
<span class="m-text m-primary">Aṭṭhārasa lokā—</span><br />
</p>
<p id="ps1p1c543p2">
<span class="m-text m-primary">aṭṭhārasa dhātuyo.</span><br />
</p>
<p id="ps1p1c544p1">
<span class="m-text m-primary">**Vajjan**ti sabbe kilesā vajjā, sabbe duccaritā vajjā, sabbe abhisaṅkhārā vajjā, sabbe bhavagāmikammā vajjā.</span><br />
</p>
<p id="ps1p1c544p2">
<span class="m-text m-primary">Iti imasmiñca loke imasmiñca vajje tibbā bhayasaññā paccupaṭṭhitā hoti, seyyathāpi ukkhittāsike vadhake.</span><br />
</p>
<p id="ps1p1c544p3">
<span class="m-text m-primary">Imehi paññāsāya ākārehi imāni pañcindriyāni jānāti passati aññāti paṭivijjhati—</span><br />
</p>
<p id="ps1p1c544p4">
<span class="m-text m-primary">idaṁ tathāgatassa indriyaparopariyattañāṇaṁ.</span><br />
</p>
<p id="ps1p1c544p5">
<span class="m-text m-primary">Indriyaparopariyattañāṇaniddeso aṭṭhasaṭṭhimo.</span><br />
</p>
<p id="ps1p1c545p0">
<span class="m-text m-primary">1.1.69. Āsayānusayañāṇaniddesa</span><br />
</p>
<p id="ps1p1c545p1">
<span class="m-text m-primary">Katamaṁ **tathāgatassa sattānaṁ āsayānusaye ñāṇaṁ**?</span><br />
</p>
<p id="ps1p1c545p2">
<span class="m-text m-primary">Idha tathāgato sattānaṁ āsayaṁ jānāti, anusayaṁ jānāti, caritaṁ jānāti, adhimuttiṁ jānāti, bhabbābhabbe satte pajānāti.</span><br />
</p>
<p id="ps1p1c545p3">
<span class="m-text m-primary">Katamo sattānaṁ āsayo?</span><br />
</p>
<p id="ps1p1c545p4">
<span class="m-text m-primary">“Sassato loko”ti vā, “asassato loko”ti vā, “antavā loko”ti vā, “anantavā loko”ti vā, “taṁ jīvaṁ taṁ sarīran”ti vā, “aññaṁ jīvaṁ aññaṁ sarīran”ti vā, “hoti tathāgato paraṁ maraṇā”ti vā, “na hoti tathāgato paraṁ maraṇā”ti vā, “hoti ca na ca hoti tathāgato paraṁ maraṇā”ti vā, “neva hoti na na hoti tathāgato paraṁ maraṇā”ti vā.</span><br />
</p>
<p id="ps1p1c545p5">
<span class="m-text m-primary">Iti bhavadiṭṭhisannissitā vā sattā honti vibhavadiṭṭhisannissitā vā.</span><br />
</p>
<p id="ps1p1c546p1">
<span class="m-text m-primary">Ete vā pana ubho ante anupagamma idappaccayatāpaṭiccasamuppannesu dhammesu anulomikā khanti paṭiladdhā hoti, yathābhūtaṁ vā ñāṇaṁ.</span><br />
</p>
<p id="ps1p1c546p2">
<span class="m-text m-primary">Kāmaṁ sevantaññeva jānāti—</span><br />
</p>
<p id="ps1p1c546p3">
<span class="m-text m-primary">“ayaṁ puggalo kāmagaruko kāmāsayo kāmādhimutto”ti.</span><br />
</p>
<p id="ps1p1c546p4">
<span class="m-text m-primary">Kāmaṁ sevantaññeva jānāti—</span><br />
</p>
<p id="ps1p1c546p5">
<span class="m-text m-primary">“ayaṁ puggalo nekkhammagaruko nekkhammāsayo nekkhammādhimutto”ti.</span><br />
</p>
<p id="ps1p1c546p6">
<span class="m-text m-primary">Nekkhammaṁ sevantaññeva jānāti—</span><br />
</p>
<p id="ps1p1c546p7">
<span class="m-text m-primary">“ayaṁ puggalo nekkhammagaruko nekkhammāsayo nekkhammādhimutto”ti.</span><br />
</p>
<p id="ps1p1c546p8">
<span class="m-text m-primary">Nekkhammaṁ sevantaññeva jānāti—</span><br />
</p>
<p id="ps1p1c546p9">
<span class="m-text m-primary">“ayaṁ puggalo kāmagaruko kāmāsayo kāmādhimutto”ti.</span><br />
</p>
<p id="ps1p1c546p10">
<span class="m-text m-primary">Byāpādaṁ sevantaññeva jānāti—</span><br />
</p>
<p id="ps1p1c546p11">
<span class="m-text m-primary">“ayaṁ puggalo byāpādagaruko byāpādāsayo byāpādādhimutto”ti.</span><br />
</p>
<p id="ps1p1c546p12">
<span class="m-text m-primary">Byāpādaṁ sevantaññeva jānāti—</span><br />
</p>
<p id="ps1p1c546p13">
<span class="m-text m-primary">“ayaṁ puggalo abyāpādagaruko abyāpādāsayo abyāpādādhimutto”ti.</span><br />
</p>
<p id="ps1p1c546p14">
<span class="m-text m-primary">Abyāpādaṁ sevantaññeva jānāti—</span><br />
</p>
<p id="ps1p1c546p15">
<span class="m-text m-primary">“ayaṁ puggalo abyāpādagaruko abyāpādāsayo abyāpādādhimutto”ti.</span><br />
</p>
<p id="ps1p1c546p16">
<span class="m-text m-primary">Abyāpādaṁ sevantaññeva jānāti—</span><br />
</p>
<p id="ps1p1c546p17">
<span class="m-text m-primary">“ayaṁ puggalo byāpādagaruko byāpādāsayo byāpādādhimutto”ti.</span><br />
</p>
<p id="ps1p1c546p18">
<span class="m-text m-primary">Thinamiddhaṁ sevantaññeva jānāti—</span><br />
</p>
<p id="ps1p1c546p19">
<span class="m-text m-primary">“ayaṁ puggalo thinamiddhagaruko thinamiddhāsayo thinamiddhādhimutto”ti.</span><br />
</p>
<p id="ps1p1c546p20">
<span class="m-text m-primary">Thinamiddhaṁ sevantaññeva jānāti—</span><br />
</p>
<p id="ps1p1c546p21">
<span class="m-text m-primary">“ayaṁ puggalo ālokasaññāgaruko ālokasaññāsayo ālokasaññādhimutto”ti.</span><br />
</p>
<p id="ps1p1c546p22">
<span class="m-text m-primary">Ālokasaññaṁ sevantaññeva jānāti—</span><br />
</p>
<p id="ps1p1c546p23">
<span class="m-text m-primary">“ayaṁ puggalo ālokasaññāgaruko ālokasaññāsayo ālokasaññādhimutto”ti.</span><br />
</p>
<p id="ps1p1c546p24">
<span class="m-text m-primary">Ālokasaññaṁ sevantaññeva jānāti—</span><br />
</p>
<p id="ps1p1c546p25">
<span class="m-text m-primary">“ayaṁ puggalo thinamiddhagaruko thinamiddhāsayo thinamiddhādhimutto”ti.</span><br />
</p>
<p id="ps1p1c546p26">
<span class="m-text m-primary">Ayaṁ **sattānaṁ āsayo**.</span><br />
</p>
<p id="ps1p1c547p1">
<span class="m-text m-primary">Katamo ca **sattānaṁ anusayo**?</span><br />
</p>
<p id="ps1p1c547p2">
<span class="m-text m-primary">Sattānusayā—</span><br />
</p>
<p id="ps1p1c547p3">
<span class="m-text m-primary">kāmarāgānusayo, paṭighānusayo, mānānusayo, diṭṭhānusayo, vicikicchānusayo, bhavarāgānusayo, avijjānusayo.</span><br />
</p>
<p id="ps1p1c547p4">
<span class="m-text m-primary">Yaṁ loke piyarūpaṁ sātarūpaṁ, ettha sattānaṁ kāmarāgānusayo anuseti.</span><br />
</p>
<p id="ps1p1c547p5">
<span class="m-text m-primary">Yaṁ loke appiyarūpaṁ asātarūpaṁ, ettha sattānaṁ paṭighānusayo anuseti.</span><br />
</p>
<p id="ps1p1c547p6">
<span class="m-text m-primary">Iti imesu dvīsu dhammesu avijjā anupatitā, tadekaṭṭho māno ca diṭṭhi ca vicikicchā ca daṭṭhabbā.</span><br />
</p>
<p id="ps1p1c547p7">
<span class="m-text m-primary">Ayaṁ sattānaṁ anusayo.</span><br />
</p>
<p id="ps1p1c548p1">
<span class="m-text m-primary">Katamañca **sattānaṁ caritaṁ**?</span><br />
</p>
<p id="ps1p1c548p2">
<span class="m-text m-primary">Puññābhisaṅkhāro apuññābhisaṅkhāro āneñjābhisaṅkhāro parittabhūmako vā mahābhūmako vā.</span><br />
</p>
<p id="ps1p1c548p3">
<span class="m-text m-primary">Idaṁ sattānaṁ caritaṁ.</span><br />
</p>
<p id="ps1p1c549p1">
<span class="m-text m-primary">Katamā ca **sattānaṁ adhimutti**?</span><br />
</p>
<p id="ps1p1c549p2">
<span class="m-text m-primary">Santi sattā hīnādhimuttikā, santi sattā paṇītādhimuttikā.</span><br />
</p>
<p id="ps1p1c549p3">
<span class="m-text m-primary">Hīnādhimuttikā sattā hīnādhimuttike satte sevanti bhajanti payirupāsanti.</span><br />
</p>
<p id="ps1p1c549p4">
<span class="m-text m-primary">Paṇītādhimuttikā sattā paṇītādhimuttike satte sevanti bhajanti payirupāsanti.</span><br />
</p>
<p id="ps1p1c549p5">
<span class="m-text m-primary">Atītampi addhānaṁ hīnādhimuttikā sattā hīnādhimuttike satte seviṁsu bhajiṁsu payirupāsiṁsu;</span><br />
</p>
<p id="ps1p1c549p6">
<span class="m-text m-primary">paṇītādhimuttikā sattā paṇītādhimuttike satte seviṁsu bhajiṁsu payirupāsiṁsu.</span><br />
</p>
<p id="ps1p1c549p7">
<span class="m-text m-primary">Anāgatampi addhānaṁ hīnādhimuttikā sattā hīnādhimuttike satte sevissanti bhajissanti payirupāsissanti;</span><br />
</p>
<p id="ps1p1c549p8">
<span class="m-text m-primary">paṇītādhimuttikā sattā paṇītādhimuttike satte sevissanti bhajissanti payirupāsissanti.</span><br />
</p>
<p id="ps1p1c549p9">
<span class="m-text m-primary">Ayaṁ sattānaṁ adhimutti.</span><br />
</p>
<p id="ps1p1c550p1">
<span class="m-text m-primary">Katame **sattā abhabbā**?</span><br />
</p>
<p id="ps1p1c550p2">
<span class="m-text m-primary">Ye te sattā kammāvaraṇena samannāgatā, kilesāvaraṇena samannāgatā, vipākāvaraṇena samannāgatā, assaddhā acchandikā duppaññā, abhabbā niyāmaṁ okkamituṁ kusalesu dhammesu sammattaṁ—</span><br />
</p>
<p id="ps1p1c550p3">
<span class="m-text m-primary">ime te sattā abhabbā.</span><br />
</p>
<p id="ps1p1c551p1">
<span class="m-text m-primary">Katame **sattā bhabbā**?</span><br />
</p>
<p id="ps1p1c551p2">
<span class="m-text m-primary">Ye te sattā na kammāvaraṇena samannāgatā, na kilesāvaraṇena samannāgatā, na vipākāvaraṇena samannāgatā, saddhā chandikā paññavanto, bhabbā niyāmaṁ okkamituṁ kusalesu dhammesu sammattaṁ—</span><br />
</p>
<p id="ps1p1c551p3">
<span class="m-text m-primary">ime te sattā bhabbā.</span><br />
</p>
<p id="ps1p1c551p4">
<span class="m-text m-primary">Idaṁ tathāgatassa sattānaṁ āsayānusaye ñāṇaṁ.</span><br />
</p>
<p id="ps1p1c551p5">
<span class="m-text m-primary">Āsayānusayañāṇaniddeso navasaṭṭhimo.</span><br />
</p>
<p id="ps1p1c552p0">
<span class="m-text m-primary">1.1.70. Yamakapāṭihīrañāṇaniddesa</span><br />
</p>
<p id="ps1p1c552p1">
<span class="m-text m-primary">Katamaṁ **tathāgatassa yamakapāṭihīre ñāṇaṁ?**</span><br />
</p>
<p id="ps1p1c552p2">
<span class="m-text m-primary">Idha tathāgato yamakapāṭihīraṁ karoti asādhāraṇaṁ sāvakehi.</span><br />
</p>
<p id="ps1p1c552p3">
<span class="m-text m-primary">Uparimakāyato aggikkhandho pavattati, heṭṭhimakāyato udakadhārā pavattati;</span><br />
</p>
<p id="ps1p1c552p4">
<span class="m-text m-primary">heṭṭhimakāyato aggikkhandho pavattati, uparimakāyato udakadhārā pavattati;</span><br />
</p>
<p id="ps1p1c552p5">
<span class="m-text m-primary">puratthimakāyato aggikkhandho pavattati, pacchimakāyato udakadhārā pavattati;</span><br />
</p>
<p id="ps1p1c552p6">
<span class="m-text m-primary">pacchimakāyato aggikkhandho pavattati, puratthimakāyato udakadhārā pavattati;</span><br />
</p>
<p id="ps1p1c552p7">
<span class="m-text m-primary">dakkhiṇaakkhito aggikkhandho pavattati, vāmaakkhito udakadhārā pavattati;</span><br />
</p>
<p id="ps1p1c552p8">
<span class="m-text m-primary">vāmaakkhito aggikkhandho pavattati, dakkhiṇaakkhito udakadhārā pavattati;</span><br />
</p>
<p id="ps1p1c552p9">
<span class="m-text m-primary">dakkhiṇakaṇṇasotato aggikkhandho pavattati, vāmakaṇṇasotato udakadhārā pavattati;</span><br />
</p>
<p id="ps1p1c552p10">
<span class="m-text m-primary">vāmakaṇṇasotato aggikkhandho pavattati, dakkhiṇakaṇṇasotato udakadhārā pavattati;</span><br />
</p>
<p id="ps1p1c552p11">
<span class="m-text m-primary">dakkhiṇanāsikāsotato aggikkhandho pavattati, vāmanāsikāsotato udakadhārā pavattati;</span><br />
</p>
<p id="ps1p1c552p12">
<span class="m-text m-primary">vāmanāsikāsotato aggikkhandho pavattati, dakkhiṇanāsikāsotato udakadhārā pavattati;</span><br />
</p>
<p id="ps1p1c552p13">
<span class="m-text m-primary">dakkhiṇaaṁsakūṭato aggikkhandho pavattati, vāmaaṁsakūṭato udakadhārā pavattati;</span><br />
</p>
<p id="ps1p1c552p14">
<span class="m-text m-primary">vāmaaṁsakūṭato aggikkhandho pavattati, dakkhiṇaaṁsakūṭato udakadhārā pavattati;</span><br />
</p>
<p id="ps1p1c552p15">
<span class="m-text m-primary">dakkhiṇahatthato aggikkhandho pavattati, vāmahatthato udakadhārā pavattati;</span><br />
</p>
<p id="ps1p1c552p16">
<span class="m-text m-primary">vāmahatthato aggikkhandho pavattati, dakkhiṇahatthato udakadhārā pavattati;</span><br />
</p>
<p id="ps1p1c552p17">
<span class="m-text m-primary">dakkhiṇapassato aggikkhandho pavattati, vāmapassato udakadhārā pavattati;</span><br />
</p>
<p id="ps1p1c552p18">
<span class="m-text m-primary">vāmapassato aggikkhandho pavattati, dakkhiṇapassato udakadhārā pavattati;</span><br />
</p>
<p id="ps1p1c552p19">
<span class="m-text m-primary">dakkhiṇapādato aggikkhandho pavattati, vāmapādato udakadhārā pavattati;</span><br />
</p>
<p id="ps1p1c552p20">
<span class="m-text m-primary">vāmapādato aggikkhandho pavattati, dakkhiṇapādato udakadhārā pavattati;</span><br />
</p>
<p id="ps1p1c552p21">
<span class="m-text m-primary">aṅgulaṅgulehi aggikkhandho pavattati, aṅgulantarikāhi udakadhārā pavattati;</span><br />
</p>
<p id="ps1p1c552p22">
<span class="m-text m-primary">aṅgulantarikāhi aggikkhandho pavattati, aṅgulaṅgulehi udakadhārā pavattati;</span><br />
</p>
<p id="ps1p1c552p23">
<span class="m-text m-primary">ekekalomato aggikkhandho pavattati, ekekalomato udakadhārā pavattati;</span><br />
</p>
<p id="ps1p1c552p24">
<span class="m-text m-primary">lomakūpato lomakūpato aggikkhandho pavattati, lomakūpato lomakūpato udakadhārā pavattati.</span><br />
</p>
<p id="ps1p1c553p1">
<span class="m-text m-primary">Channaṁ vaṇṇānaṁ—</span><br />
</p>
<p id="ps1p1c553p2">
<span class="m-text m-primary">nīlānaṁ, pītakānaṁ, lohitakānaṁ, odātānaṁ, mañjiṭṭhānaṁ, pabhassarānaṁ bhagavā caṅkamati, nimmito tiṭṭhati vā nisīdati vā seyyaṁ vā kappeti.</span><br />
</p>
<p id="ps1p1c553p3">
<span class="m-text m-primary">Bhagavā tiṭṭhati, nimmito caṅkamati vā nisīdati vā seyyaṁ vā kappeti.</span><br />
</p>
<p id="ps1p1c553p4">
<span class="m-text m-primary">Bhagavā nisīdati, nimmito caṅkamati vā tiṭṭhati vā seyyaṁ vā kappeti.</span><br />
</p>
<p id="ps1p1c553p5">
<span class="m-text m-primary">Bhagavā seyyaṁ kappeti, nimmito caṅkamati vā tiṭṭhati vā nisīdati vā.</span><br />
</p>
<p id="ps1p1c553p6">
<span class="m-text m-primary">Nimmito caṅkamati, bhagavā tiṭṭhati vā nisīdati vā seyyaṁ vā kappeti.</span><br />
</p>
<p id="ps1p1c553p7">
<span class="m-text m-primary">Nimmito tiṭṭhati, bhagavā caṅkamati vā nisīdati vā seyyaṁ vā kappeti.</span><br />
</p>
<p id="ps1p1c553p8">
<span class="m-text m-primary">Nimmito nisīdati, bhagavā caṅkamati vā tiṭṭhati vā seyyaṁ vā kappeti.</span><br />
</p>
<p id="ps1p1c553p9">
<span class="m-text m-primary">Nimmito seyyaṁ kappeti, bhagavā caṅkamati vā tiṭṭhati vā nisīdati vā.</span><br />
</p>
<p id="ps1p1c553p10">
<span class="m-text m-primary">Idaṁ tathāgatassa yamakapāṭihīre ñāṇaṁ.</span><br />
</p>
<p id="ps1p1c553p11">
<span class="m-text m-primary">Yamakapāṭihīrañāṇaniddeso sattatimo.</span><br />
</p>
<p id="ps1p1c554p0">
<span class="m-text m-primary">1.1.71. Mahākaruṇāñāṇaniddesa</span><br />
</p>
<p id="ps1p1c554p1">
<span class="m-text m-primary">Katamaṁ **tathāgatassa mahākaruṇāsamāpattiyā ñāṇaṁ?**</span><br />
</p>
<p id="ps1p1c554p2">
<span class="m-text m-primary">Bahukehi ākārehi passantānaṁ buddhānaṁ bhagavantānaṁ sattesu mahākaruṇā okkamati.</span><br />
</p>
<p id="ps1p1c554p3">
<span class="m-text m-primary">Āditto lokasannivāsoti—</span><br />
</p>
<p id="ps1p1c554p4">
<span class="m-text m-primary">passantānaṁ buddhānaṁ bhagavantānaṁ sattesu mahākaruṇā okkamati.</span><br />
</p>
<p id="ps1p1c554p5">
<span class="m-text m-primary">Uyyutto lokasannivāsoti—</span><br />
</p>
<p id="ps1p1c554p6">
<span class="m-text m-primary">passantānaṁ buddhānaṁ bhagavantānaṁ sattesu mahākaruṇā okkamati.</span><br />
</p>
<p id="ps1p1c554p7">
<span class="m-text m-primary">Payāto lokasannivāsoti—</span><br />
</p>
<p id="ps1p1c554p8">
<span class="m-text m-primary">passantānaṁ buddhānaṁ bhagavantānaṁ sattesu mahākaruṇā okkamati.</span><br />
</p>
<p id="ps1p1c554p9">
<span class="m-text m-primary">Kummaggappaṭipanno lokasannivāsoti—</span><br />
</p>
<p id="ps1p1c554p10">
<span class="m-text m-primary">passantānaṁ buddhānaṁ bhagavantānaṁ sattesu mahākaruṇā okkamati.</span><br />
</p>
<p id="ps1p1c554p11">
<span class="m-text m-primary">Upanīyati loko addhuvoti—</span><br />
</p>
<p id="ps1p1c554p12">
<span class="m-text m-primary">passantānaṁ buddhānaṁ bhagavantānaṁ sattesu mahākaruṇā okkamati.</span><br />
</p>
<p id="ps1p1c554p13">
<span class="m-text m-primary">Atāṇo loko anabhissaroti—</span><br />
</p>
<p id="ps1p1c554p14">
<span class="m-text m-primary">passantānaṁ buddhānaṁ bhagavantānaṁ sattesu mahākaruṇā okkamati.</span><br />
</p>
<p id="ps1p1c554p15">
<span class="m-text m-primary">Assako loko, sabbaṁ pahāya gamanīyanti—</span><br />
</p>
<p id="ps1p1c554p16">
<span class="m-text m-primary">passantānaṁ buddhānaṁ bhagavantānaṁ sattesu mahākaruṇā okkamati.</span><br />
</p>
<p id="ps1p1c554p17">
<span class="m-text m-primary">Ūno loko atitto taṇhādāsoti—</span><br />
</p>
<p id="ps1p1c554p18">
<span class="m-text m-primary">passantānaṁ buddhānaṁ bhagavantānaṁ sattesu mahākaruṇā okkamati.</span><br />
</p>
<p id="ps1p1c554p19">
<span class="m-text m-primary">Atāyano lokasannivāsoti—</span><br />
</p>
<p id="ps1p1c554p20">
<span class="m-text m-primary">passantānaṁ …pe…</span><br />
</p>
<p id="ps1p1c554p21">
<span class="m-text m-primary">aleṇo lokasannivāsoti—</span><br />
</p>
<p id="ps1p1c554p22">
<span class="m-text m-primary">passantānaṁ …pe…</span><br />
</p>
<p id="ps1p1c554p23">
<span class="m-text m-primary">asaraṇo lokasannivāsoti—</span><br />
</p>
<p id="ps1p1c554p24">
<span class="m-text m-primary">passantānaṁ …pe…</span><br />
</p>
<p id="ps1p1c554p25">
<span class="m-text m-primary">asaraṇībhūto lokasannivāsoti—</span><br />
</p>
<p id="ps1p1c554p26">
<span class="m-text m-primary">passantānaṁ …pe….</span><br />
</p>
<p id="ps1p1c555p1">
<span class="m-text m-primary">Uddhato loko avūpasantoti—</span><br />
</p>
<p id="ps1p1c555p2">
<span class="m-text m-primary">passantānaṁ …pe…</span><br />
</p>
<p id="ps1p1c555p3">
<span class="m-text m-primary">sasallo lokasannivāso, viddho puthusallehi;</span><br />
</p>
<p id="ps1p1c555p4">
<span class="m-text m-primary">tassa natthañño koci sallānaṁ uddhatā, aññatra mayāti—</span><br />
</p>
<p id="ps1p1c555p5">
<span class="m-text m-primary">passantānaṁ …pe…</span><br />
</p>
<p id="ps1p1c555p6">
<span class="m-text m-primary">avijjandhakārāvaraṇo lokasannivāso aṇḍabhūto kilesapañjarapakkhitto;</span><br />
</p>
<p id="ps1p1c555p7">
<span class="m-text m-primary">tassa natthañño koci ālokaṁ dassetā, aññatra mayāti—</span><br />
</p>
<p id="ps1p1c555p8">
<span class="m-text m-primary">passantānaṁ …pe…</span><br />
</p>
<p id="ps1p1c555p9">
<span class="m-text m-primary">avijjāgato lokasannivāso aṇḍabhūto pariyonaddho tantākulakajāto kulāgaṇḍikajāto muñjapabbajabhūto apāyaṁ duggatiṁ vinipātaṁ saṁsāraṁ nātivattatīti—</span><br />
</p>
<p id="ps1p1c555p10">
<span class="m-text m-primary">passantānaṁ …pe…</span><br />
</p>
<p id="ps1p1c555p11">
<span class="m-text m-primary">avijjāvisadosasaṁlitto lokasannivāso kilesakalalībhūtoti—</span><br />
</p>
<p id="ps1p1c555p12">
<span class="m-text m-primary">passantānaṁ …pe…</span><br />
</p>
<p id="ps1p1c555p13">
<span class="m-text m-primary">rāgadosamohajaṭājaṭito lokasannivāso;</span><br />
</p>
<p id="ps1p1c555p14">
<span class="m-text m-primary">tassa natthañño koci jaṭaṁ vijaṭetā, aññatra mayāti—</span><br />
</p>
<p id="ps1p1c555p15">
<span class="m-text m-primary">passantānaṁ …pe….</span><br />
</p>
<p id="ps1p1c556p1">
<span class="m-text m-primary">Taṇhāsaṅghāṭapaṭimukko lokasannivāsoti—</span><br />
</p>
<p id="ps1p1c556p2">
<span class="m-text m-primary">passantānaṁ …pe…</span><br />
</p>
<p id="ps1p1c556p3">
<span class="m-text m-primary">taṇhājālena otthaṭo lokasannivāsoti—</span><br />
</p>
<p id="ps1p1c556p4">
<span class="m-text m-primary">passantānaṁ …pe…</span><br />
</p>
<p id="ps1p1c556p5">
<span class="m-text m-primary">taṇhāsotena vuyhati lokasannivāsoti—</span><br />
</p>
<p id="ps1p1c556p6">
<span class="m-text m-primary">passantānaṁ …pe…</span><br />
</p>
<p id="ps1p1c556p7">
<span class="m-text m-primary">taṇhāsaññojanena saññutto lokasannivāsoti—</span><br />
</p>
<p id="ps1p1c556p8">
<span class="m-text m-primary">passantānaṁ …pe…</span><br />
</p>
<p id="ps1p1c556p9">
<span class="m-text m-primary">taṇhānusayena anusaṭo lokasannivāsoti—</span><br />
</p>
<p id="ps1p1c556p10">
<span class="m-text m-primary">passantānaṁ …pe…</span><br />
</p>
<p id="ps1p1c556p11">
<span class="m-text m-primary">taṇhāsantāpena santappati lokasannivāsoti—</span><br />
</p>
<p id="ps1p1c556p12">
<span class="m-text m-primary">passantānaṁ …pe…</span><br />
</p>
<p id="ps1p1c556p13">
<span class="m-text m-primary">taṇhāpariḷāhena pariḍayhati lokasannivāsoti—</span><br />
</p>
<p id="ps1p1c556p14">
<span class="m-text m-primary">passantānaṁ …pe….</span><br />
</p>
<p id="ps1p1c557p1">
<span class="m-text m-primary">Diṭṭhisaṅghāṭapaṭimukko lokasannivāsoti—</span><br />
</p>
<p id="ps1p1c557p2">
<span class="m-text m-primary">passantānaṁ …pe…</span><br />
</p>
<p id="ps1p1c557p3">
<span class="m-text m-primary">diṭṭhijālena otthaṭo lokasannivāsoti—</span><br />
</p>
<p id="ps1p1c557p4">
<span class="m-text m-primary">passantānaṁ …pe…</span><br />
</p>
<p id="ps1p1c557p5">
<span class="m-text m-primary">diṭṭhisotena vuyhati lokasannivāsoti—</span><br />
</p>
<p id="ps1p1c557p6">
<span class="m-text m-primary">passantānaṁ …pe…</span><br />
</p>
<p id="ps1p1c557p7">
<span class="m-text m-primary">diṭṭhisaññojanena saññutto lokasannivāsoti—</span><br />
</p>
<p id="ps1p1c557p8">
<span class="m-text m-primary">passantānaṁ …pe…</span><br />
</p>
<p id="ps1p1c557p9">
<span class="m-text m-primary">diṭṭhānusayena anusaṭo lokasannivāsoti—</span><br />
</p>
<p id="ps1p1c557p10">
<span class="m-text m-primary">passantānaṁ …pe…</span><br />
</p>
<p id="ps1p1c557p11">
<span class="m-text m-primary">diṭṭhisantāpena santappati lokasannivāsoti—</span><br />
</p>
<p id="ps1p1c557p12">
<span class="m-text m-primary">passantānaṁ …pe…</span><br />
</p>
<p id="ps1p1c557p13">
<span class="m-text m-primary">diṭṭhipariḷāhena pariḍayhati lokasannivāsoti—</span><br />
</p>
<p id="ps1p1c557p14">
<span class="m-text m-primary">passantānaṁ …pe….</span><br />
</p>
<p id="ps1p1c558p1">
<span class="m-text m-primary">Jātiyā anugato lokasannivāsoti—</span><br />
</p>
<p id="ps1p1c558p2">
<span class="m-text m-primary">passantānaṁ …pe…</span><br />
</p>
<p id="ps1p1c558p3">
<span class="m-text m-primary">jarāya anusaṭo lokasannivāsoti—</span><br />
</p>
<p id="ps1p1c558p4">
<span class="m-text m-primary">passantānaṁ …pe…</span><br />
</p>
<p id="ps1p1c558p5">
<span class="m-text m-primary">byādhinā abhibhūto lokasannivāsoti—</span><br />
</p>
<p id="ps1p1c558p6">
<span class="m-text m-primary">passantānaṁ …pe…</span><br />
</p>
<p id="ps1p1c558p7">
<span class="m-text m-primary">maraṇena abbhāhato lokasannivāsoti—</span><br />
</p>
<p id="ps1p1c558p8">
<span class="m-text m-primary">passantānaṁ …pe…</span><br />
</p>
<p id="ps1p1c558p9">
<span class="m-text m-primary">dukkhe patiṭṭhito lokasannivāsoti—</span><br />
</p>
<p id="ps1p1c558p10">
<span class="m-text m-primary">passantānaṁ …pe….</span><br />
</p>
<p id="ps1p1c559p1">
<span class="m-text m-primary">Taṇhāya uḍḍito lokasannivāsoti—</span><br />
</p>
<p id="ps1p1c559p2">
<span class="m-text m-primary">passantānaṁ …pe…</span><br />
</p>
<p id="ps1p1c559p3">
<span class="m-text m-primary">jarāpākāraparikkhitto lokasannivāsoti—</span><br />
</p>
<p id="ps1p1c559p4">
<span class="m-text m-primary">passantānaṁ …pe…</span><br />
</p>
<p id="ps1p1c559p5">
<span class="m-text m-primary">maccupāsena parikkhitto lokasannivāsoti—</span><br />
</p>
<p id="ps1p1c559p6">
<span class="m-text m-primary">passantānaṁ …pe…</span><br />
</p>
<p id="ps1p1c559p7">
<span class="m-text m-primary">mahābandhanabaddho lokasannivāso—</span><br />
</p>
<p id="ps1p1c559p8">
<span class="m-text m-primary">rāgabandhanena dosabandhanena mohabandhanena mānabandhanena diṭṭhibandhanena kilesabandhanena duccaritabandhanena;</span><br />
</p>
<p id="ps1p1c559p9">
<span class="m-text m-primary">tassa natthañño koci bandhanaṁ mocetā, aññatra mayāti—</span><br />
</p>
<p id="ps1p1c559p10">
<span class="m-text m-primary">passantānaṁ …pe…</span><br />
</p>
<p id="ps1p1c559p11">
<span class="m-text m-primary">mahāsambādhappaṭipanno lokasannivāso;</span><br />
</p>
<p id="ps1p1c559p12">
<span class="m-text m-primary">tassa natthañño koci okāsaṁ dassetā, aññatra mayāti—</span><br />
</p>
<p id="ps1p1c559p13">
<span class="m-text m-primary">passantānaṁ …</span><br />
</p>
<p id="ps1p1c559p14">
<span class="m-text m-primary">mahāpalibodhena palibuddho lokasannivāso;</span><br />
</p>
<p id="ps1p1c559p15">
<span class="m-text m-primary">tassa natthañño koci palibodhaṁ chetā, aññatra mayāti—</span><br />
</p>
<p id="ps1p1c559p16">
<span class="m-text m-primary">passantānaṁ …pe…</span><br />
</p>
<p id="ps1p1c559p17">
<span class="m-text m-primary">mahāpapāte patito lokasannivāso;</span><br />
</p>
<p id="ps1p1c559p18">
<span class="m-text m-primary">tassa natthañño koci papātā uddhatā, aññatra mayāti—</span><br />
</p>
<p id="ps1p1c559p19">
<span class="m-text m-primary">passantānaṁ …pe…</span><br />
</p>
<p id="ps1p1c559p20">
<span class="m-text m-primary">mahākantārappaṭipanno lokasannivāso;</span><br />
</p>
<p id="ps1p1c559p21">
<span class="m-text m-primary">tassa natthañño koci kantāraṁ tāretā, aññatra mayāti—</span><br />
</p>
<p id="ps1p1c559p22">
<span class="m-text m-primary">passantānaṁ …pe…</span><br />
</p>
<p id="ps1p1c559p23">
<span class="m-text m-primary">mahāsaṁsārappaṭipanno lokasannivāso;</span><br />
</p>
<p id="ps1p1c559p24">
<span class="m-text m-primary">tassa natthañño koci saṁsārā mocetā, aññatra mayāti—</span><br />
</p>
<p id="ps1p1c559p25">
<span class="m-text m-primary">passantānaṁ …pe…</span><br />
</p>
<p id="ps1p1c559p26">
<span class="m-text m-primary">mahāvidugge samparivattati lokasannivāso;</span><br />
</p>
<p id="ps1p1c559p27">
<span class="m-text m-primary">tassa natthañño koci viduggā uddhatā, aññatra mayāti—</span><br />
</p>
<p id="ps1p1c559p28">
<span class="m-text m-primary">passantānaṁ …pe…</span><br />
</p>
<p id="ps1p1c559p29">
<span class="m-text m-primary">mahāpalipe palipanno lokasannivāso;</span><br />
</p>
<p id="ps1p1c559p30">
<span class="m-text m-primary">tassa natthañño koci palipā uddhatā, aññatra mayāti—</span><br />
</p>
<p id="ps1p1c559p31">
<span class="m-text m-primary">passantānaṁ …pe….</span><br />
</p>
<p id="ps1p1c560p1">
<span class="m-text m-primary">Abbhāhato lokasannivāsoti—</span><br />
</p>
<p id="ps1p1c560p2">
<span class="m-text m-primary">passantānaṁ …pe…</span><br />
</p>
<p id="ps1p1c560p3">
<span class="m-text m-primary">āditto lokasannivāso—</span><br />
</p>
<p id="ps1p1c560p4">
<span class="m-text m-primary">rāgagginā dosagginā mohagginā jātiyā jarāya maraṇena sokehi paridevehi dukkhehi domanassehi upāyāsehi;</span><br />
</p>
<p id="ps1p1c560p5">
<span class="m-text m-primary">tassa natthañño koci nibbāpetā, aññatra mayāti—</span><br />
</p>
<p id="ps1p1c560p6">
<span class="m-text m-primary">passantānaṁ …pe…</span><br />
</p>
<p id="ps1p1c560p7">
<span class="m-text m-primary">unnītako lokasannivāso haññati niccamatāṇo pattadaṇḍo takkaroti—</span><br />
</p>
<p id="ps1p1c560p8">
<span class="m-text m-primary">passantānaṁ …pe…</span><br />
</p>
<p id="ps1p1c560p9">
<span class="m-text m-primary">vajjabandhanabaddho lokasannivāso āghātanapaccupaṭṭhito;</span><br />
</p>
<p id="ps1p1c560p10">
<span class="m-text m-primary">tassa natthañño koci bandhanaṁ mocetā, aññatra mayāti—</span><br />
</p>
<p id="ps1p1c560p11">
<span class="m-text m-primary">passantānaṁ …pe…</span><br />
</p>
<p id="ps1p1c560p12">
<span class="m-text m-primary">anātho lokasannivāso paramakāruññappatto;</span><br />
</p>
<p id="ps1p1c560p13">
<span class="m-text m-primary">tassa natthañño koci tāyetā, aññatra mayāti—</span><br />
</p>
<p id="ps1p1c560p14">
<span class="m-text m-primary">passantānaṁ …pe…</span><br />
</p>
<p id="ps1p1c560p15">
<span class="m-text m-primary">dukkhābhitunno lokasannivāso cirarattaṁ pīḷitoti—</span><br />
</p>
<p id="ps1p1c560p16">
<span class="m-text m-primary">passantānaṁ …pe…</span><br />
</p>
<p id="ps1p1c560p17">
<span class="m-text m-primary">gadhito lokasannivāso niccaṁ pipāsitoti—</span><br />
</p>
<p id="ps1p1c560p18">
<span class="m-text m-primary">passantānaṁ …pe….</span><br />
</p>
<p id="ps1p1c561p1">
<span class="m-text m-primary">Andho lokasannivāso acakkhukoti—</span><br />
</p>
<p id="ps1p1c561p2">
<span class="m-text m-primary">passantānaṁ …pe…</span><br />
</p>
<p id="ps1p1c561p3">
<span class="m-text m-primary">hatanetto lokasannivāso apariṇāyakoti—</span><br />
</p>
<p id="ps1p1c561p4">
<span class="m-text m-primary">passantānaṁ …pe…</span><br />
</p>
<p id="ps1p1c561p5">
<span class="m-text m-primary">vipathapakkhando lokasannivāso añjasāparaddho;</span><br />
</p>
<p id="ps1p1c561p6">
<span class="m-text m-primary">tassa natthañño koci ariyapathaṁ ānetā, aññatra mayāti—</span><br />
</p>
<p id="ps1p1c561p7">
<span class="m-text m-primary">passantānaṁ …pe…</span><br />
</p>
<p id="ps1p1c561p8">
<span class="m-text m-primary">mahoghapakkhando lokasannivāso;</span><br />
</p>
<p id="ps1p1c561p9">
<span class="m-text m-primary">tassa natthañño koci oghā uddhatā, aññatra mayāti—</span><br />
</p>
<p id="ps1p1c561p10">
<span class="m-text m-primary">passantānaṁ …pe….</span><br />
</p>
<p id="ps1p1c562p1">
<span class="m-text m-primary">Dvīhi diṭṭhigatehi pariyuṭṭhito lokasannivāsoti—</span><br />
</p>
<p id="ps1p1c562p2">
<span class="m-text m-primary">passantānaṁ …pe…</span><br />
</p>
<p id="ps1p1c562p3">
<span class="m-text m-primary">tīhi duccaritehi vippaṭipanno lokasannivāsoti—</span><br />
</p>
<p id="ps1p1c562p4">
<span class="m-text m-primary">passantānaṁ …pe…</span><br />
</p>
<p id="ps1p1c562p5">
<span class="m-text m-primary">catūhi yogehi yutto lokasannivāso catuyogayojitoti—</span><br />
</p>
<p id="ps1p1c562p6">
<span class="m-text m-primary">passantānaṁ …pe…</span><br />
</p>
<p id="ps1p1c562p7">
<span class="m-text m-primary">catūhi ganthehi ganthito lokasannivāsoti—</span><br />
</p>
<p id="ps1p1c562p8">
<span class="m-text m-primary">passantānaṁ …pe…</span><br />
</p>
<p id="ps1p1c562p9">
<span class="m-text m-primary">catūhi upādānehi upādīyati lokasannivāsoti—</span><br />
</p>
<p id="ps1p1c562p10">
<span class="m-text m-primary">passantānaṁ …pe…</span><br />
</p>
<p id="ps1p1c562p11">
<span class="m-text m-primary">pañcagatisamāruḷho lokasannivāsoti—</span><br />
</p>
<p id="ps1p1c562p12">
<span class="m-text m-primary">passantānaṁ …pe…</span><br />
</p>
<p id="ps1p1c562p13">
<span class="m-text m-primary">pañcahi kāmaguṇehi rajjati lokasannivāsoti—</span><br />
</p>
<p id="ps1p1c562p14">
<span class="m-text m-primary">passantānaṁ …pe…</span><br />
</p>
<p id="ps1p1c562p15">
<span class="m-text m-primary">pañcahi nīvaraṇehi otthaṭo lokasannivāsoti—</span><br />
</p>
<p id="ps1p1c562p16">
<span class="m-text m-primary">passantānaṁ …pe…</span><br />
</p>
<p id="ps1p1c562p17">
<span class="m-text m-primary">chahi vivādamūlehi vivadati lokasannivāsoti—</span><br />
</p>
<p id="ps1p1c562p18">
<span class="m-text m-primary">passantānaṁ …pe…</span><br />
</p>
<p id="ps1p1c562p19">
<span class="m-text m-primary">chahi taṇhākāyehi rajjati lokasannivāsoti—</span><br />
</p>
<p id="ps1p1c562p20">
<span class="m-text m-primary">passantānaṁ …pe…</span><br />
</p>
<p id="ps1p1c562p21">
<span class="m-text m-primary">chahi diṭṭhigatehi pariyuṭṭhito lokasannivāsoti—</span><br />
</p>
<p id="ps1p1c562p22">
<span class="m-text m-primary">passantānaṁ …pe…</span><br />
</p>
<p id="ps1p1c562p23">
<span class="m-text m-primary">sattahi anusayehi anusaṭo lokasannivāsoti—</span><br />
</p>
<p id="ps1p1c562p24">
<span class="m-text m-primary">passantānaṁ …pe…</span><br />
</p>
<p id="ps1p1c562p25">
<span class="m-text m-primary">sattahi saññojanehi saññutto lokasannivāsoti—</span><br />
</p>
<p id="ps1p1c562p26">
<span class="m-text m-primary">passantānaṁ …pe…</span><br />
</p>
<p id="ps1p1c562p27">
<span class="m-text m-primary">sattahi mānehi unnato lokasannivāsoti—</span><br />
</p>
<p id="ps1p1c562p28">
<span class="m-text m-primary">passantānaṁ …pe…</span><br />
</p>
<p id="ps1p1c562p29">
<span class="m-text m-primary">aṭṭhahi lokadhammehi samparivattati lokasannivāsoti—</span><br />
</p>
<p id="ps1p1c562p30">
<span class="m-text m-primary">passantānaṁ …pe…</span><br />
</p>
<p id="ps1p1c562p31">
<span class="m-text m-primary">aṭṭhahi micchattehi niyyāto lokasannivāsoti—</span><br />
</p>
<p id="ps1p1c562p32">
<span class="m-text m-primary">passantānaṁ …pe…</span><br />
</p>
<p id="ps1p1c562p33">
<span class="m-text m-primary">aṭṭhahi purisadosehi dussati lokasannivāsoti—</span><br />
</p>
<p id="ps1p1c562p34">
<span class="m-text m-primary">passantānaṁ …pe…</span><br />
</p>
<p id="ps1p1c562p35">
<span class="m-text m-primary">navahi āghātavatthūhi āghātito lokasannivāsoti—</span><br />
</p>
<p id="ps1p1c562p36">
<span class="m-text m-primary">passantānaṁ …pe…</span><br />
</p>
<p id="ps1p1c562p37">
<span class="m-text m-primary">navavidhamānehi unnato lokasannivāsoti—</span><br />
</p>
<p id="ps1p1c562p38">
<span class="m-text m-primary">passantānaṁ …pe…</span><br />
</p>
<p id="ps1p1c562p39">
<span class="m-text m-primary">navahi taṇhāmūlakehi dhammehi rajjati lokasannivāsoti—</span><br />
</p>
<p id="ps1p1c562p40">
<span class="m-text m-primary">passantānaṁ …pe…</span><br />
</p>
<p id="ps1p1c562p41">
<span class="m-text m-primary">dasahi kilesavatthūhi kilissati lokasannivāsoti—</span><br />
</p>
<p id="ps1p1c562p42">
<span class="m-text m-primary">passantānaṁ …pe…</span><br />
</p>
<p id="ps1p1c562p43">
<span class="m-text m-primary">dasahi āghātavatthūhi āghātito lokasannivāsoti—</span><br />
</p>
<p id="ps1p1c562p44">
<span class="m-text m-primary">passantānaṁ …pe…</span><br />
</p>
<p id="ps1p1c562p45">
<span class="m-text m-primary">dasahi akusalakammapathehi samannāgato lokasannivāsoti—</span><br />
</p>
<p id="ps1p1c562p46">
<span class="m-text m-primary">passantānaṁ …pe…</span><br />
</p>
<p id="ps1p1c562p47">
<span class="m-text m-primary">dasahi saññojanehi saññutto lokasannivāsoti—</span><br />
</p>
<p id="ps1p1c562p48">
<span class="m-text m-primary">passantānaṁ …pe…</span><br />
</p>
<p id="ps1p1c562p49">
<span class="m-text m-primary">dasahi micchattehi niyyāto lokasannivāsoti—</span><br />
</p>
<p id="ps1p1c562p50">
<span class="m-text m-primary">passantānaṁ …pe…</span><br />
</p>
<p id="ps1p1c562p51">
<span class="m-text m-primary">dasavatthukāya micchādiṭṭhiyā samannāgato lokasannivāsoti—</span><br />
</p>
<p id="ps1p1c562p52">
<span class="m-text m-primary">passantānaṁ …pe…</span><br />
</p>
<p id="ps1p1c562p53">
<span class="m-text m-primary">dasavatthukāya antaggāhikāya diṭṭhiyā samannāgato lokasannivāsoti—</span><br />
</p>
<p id="ps1p1c562p54">
<span class="m-text m-primary">passantānaṁ …pe…</span><br />
</p>
<p id="ps1p1c562p55">
<span class="m-text m-primary">aṭṭhasatataṇhāpapañcasatehi papañcito lokasannivāsoti—</span><br />
</p>
<p id="ps1p1c562p56">
<span class="m-text m-primary">passantānaṁ buddhānaṁ bhagavantānaṁ sattesu mahākaruṇā okkamati.</span><br />
</p>
<p id="ps1p1c562p57">
<span class="m-text m-primary">Dvāsaṭṭhiyā diṭṭhigatehi pariyuṭṭhito lokasannivāsoti—</span><br />
</p>
<p id="ps1p1c562p58">
<span class="m-text m-primary">passantānaṁ buddhānaṁ bhagavantānaṁ sattesu mahākaruṇā okkamati.</span><br />
</p>
<p id="ps1p1c563p1">
<span class="m-text m-primary">Ahañcamhi tiṇṇo, loko ca atiṇṇo ahañcamhi mutto, loko ca amutto;</span><br />
</p>
<p id="ps1p1c563p2">
<span class="m-text m-primary">ahañcamhi danto, loko ca adanto;</span><br />
</p>
<p id="ps1p1c563p3">
<span class="m-text m-primary">ahañcamhi santo, loko ca asanto;</span><br />
</p>
<p id="ps1p1c563p4">
<span class="m-text m-primary">ahañcamhi assattho, loko ca anassattho;</span><br />
</p>
<p id="ps1p1c563p5">
<span class="m-text m-primary">ahañcamhi parinibbuto, loko ca aparinibbuto;</span><br />
</p>
<p id="ps1p1c563p6">
<span class="m-text m-primary">pahomi khvāhaṁ tiṇṇo tāretuṁ, mutto mocetuṁ, danto dametuṁ, santo sametuṁ, assattho assāsetuṁ, parinibbuto pare ca parinibbāpetunti—</span><br />
</p>
<p id="ps1p1c563p7">
<span class="m-text m-primary">passantānaṁ buddhānaṁ bhagavantānaṁ sattesu mahākaruṇā okkamati.</span><br />
</p>
<p id="ps1p1c563p8">
<span class="m-text m-primary">Idaṁ tathāgatassa mahākaruṇāsamāpattiyā ñāṇaṁ.</span><br />
</p>
<p id="ps1p1c563p9">
<span class="m-text m-primary">Mahākaruṇāñāṇaniddeso ekasattatimo.</span><br />
</p>
<p id="ps1p1c564p0">
<span class="m-text m-primary">1.1.72–73 Sabbaññutañāṇaniddesa</span><br />
</p>
<p id="ps1p1c564p1">
<span class="m-text m-primary">Katamaṁ **tathāgatassa sabbaññutaññāṇaṁ?**</span><br />
</p>
<p id="ps1p1c564p2">
<span class="m-text m-primary">Sabbaṁ saṅkhatamasaṅkhataṁ anavasesaṁ jānātīti—</span><br />
</p>
<p id="ps1p1c564p3">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c564p4">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c564p5">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c565p1">
<span class="m-text m-primary">Atītaṁ sabbaṁ jānātīti—</span><br />
</p>
<p id="ps1p1c565p2">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c565p3">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c565p4">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c565p5">
<span class="m-text m-primary">Anāgataṁ sabbaṁ jānātīti—</span><br />
</p>
<p id="ps1p1c565p6">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c565p7">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c565p8">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c565p9">
<span class="m-text m-primary">Paccuppannaṁ sabbaṁ jānātīti—</span><br />
</p>
<p id="ps1p1c565p10">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c565p11">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c565p12">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c566p1">
<span class="m-text m-primary">Cakkhu ceva rūpā ca, evaṁ taṁ sabbaṁ jānātīti—</span><br />
</p>
<p id="ps1p1c566p2">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c566p3">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c566p4">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c566p5">
<span class="m-text m-primary">Sotañceva saddā ca …pe…</span><br />
</p>
<p id="ps1p1c566p6">
<span class="m-text m-primary">ghānañceva gandhā ca …</span><br />
</p>
<p id="ps1p1c566p7">
<span class="m-text m-primary">jivhā ceva rasā ca …</span><br />
</p>
<p id="ps1p1c566p8">
<span class="m-text m-primary">kāyo ceva phoṭṭhabbā ca …</span><br />
</p>
<p id="ps1p1c566p9">
<span class="m-text m-primary">mano ceva dhammā ca, evaṁ taṁ sabbaṁ jānātīti—</span><br />
</p>
<p id="ps1p1c566p10">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c566p11">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c566p12">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c567p1">
<span class="m-text m-primary">Yāvatā aniccaṭṭhaṁ dukkhaṭṭhaṁ anattaṭṭhaṁ, taṁ sabbaṁ jānātīti—</span><br />
</p>
<p id="ps1p1c567p2">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c567p3">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c567p4">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c567p5">
<span class="m-text m-primary">Yāvatā rūpassa aniccaṭṭhaṁ dukkhaṭṭhaṁ anattaṭṭhaṁ, taṁ sabbaṁ jānātīti—</span><br />
</p>
<p id="ps1p1c567p6">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c567p7">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c567p8">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c567p9">
<span class="m-text m-primary">Yāvatā vedanāya …pe…</span><br />
</p>
<p id="ps1p1c567p10">
<span class="m-text m-primary">yāvatā saññāya …pe…</span><br />
</p>
<p id="ps1p1c567p11">
<span class="m-text m-primary">yāvatā saṅkhārānaṁ …pe…</span><br />
</p>
<p id="ps1p1c567p12">
<span class="m-text m-primary">yāvatā viññāṇassa …pe…</span><br />
</p>
<p id="ps1p1c567p13">
<span class="m-text m-primary">yāvatā cakkhussa …pe…</span><br />
</p>
<p id="ps1p1c567p14">
<span class="m-text m-primary">jarāmaraṇassa aniccaṭṭhaṁ dukkhaṭṭhaṁ anattaṭṭhaṁ, taṁ sabbaṁ jānātīti—</span><br />
</p>
<p id="ps1p1c567p15">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c567p16">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c567p17">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c568p1">
<span class="m-text m-primary">Yāvatā abhiññāya abhiññaṭṭhaṁ, taṁ sabbaṁ jānātīti—</span><br />
</p>
<p id="ps1p1c568p2">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c568p3">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c568p4">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c568p5">
<span class="m-text m-primary">Yāvatā pariññāya pariññaṭṭhaṁ …pe…</span><br />
</p>
<p id="ps1p1c568p6">
<span class="m-text m-primary">yāvatā pahānassa pahānaṭṭhaṁ …pe…</span><br />
</p>
<p id="ps1p1c568p7">
<span class="m-text m-primary">yāvatā bhāvanāya bhāvanaṭṭhaṁ …pe…</span><br />
</p>
<p id="ps1p1c568p8">
<span class="m-text m-primary">yāvatā sacchikiriyāya sacchikiriyaṭṭhaṁ, taṁ sabbaṁ jānātīti—</span><br />
</p>
<p id="ps1p1c568p9">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c568p10">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c568p11">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c569p1">
<span class="m-text m-primary">Yāvatā khandhānaṁ khandhaṭṭhaṁ, taṁ sabbaṁ jānātīti—</span><br />
</p>
<p id="ps1p1c569p2">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c569p3">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c569p4">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c569p5">
<span class="m-text m-primary">Yāvatā dhātūnaṁ dhātuṭṭhaṁ …pe…</span><br />
</p>
<p id="ps1p1c569p6">
<span class="m-text m-primary">yāvatā āyatanānaṁ āyatanaṭṭhaṁ …pe…</span><br />
</p>
<p id="ps1p1c569p7">
<span class="m-text m-primary">yāvatā saṅkhatānaṁ saṅkhataṭṭhaṁ …pe…</span><br />
</p>
<p id="ps1p1c569p8">
<span class="m-text m-primary">yāvatā asaṅkhatassa asaṅkhataṭṭhaṁ, taṁ sabbaṁ jānātīti—</span><br />
</p>
<p id="ps1p1c569p9">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c569p10">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c569p11">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c570p1">
<span class="m-text m-primary">Yāvatā kusale dhamme, sabbaṁ jānātīti—</span><br />
</p>
<p id="ps1p1c570p2">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c570p3">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c570p4">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c570p5">
<span class="m-text m-primary">Yāvatā akusale dhamme …pe…</span><br />
</p>
<p id="ps1p1c570p6">
<span class="m-text m-primary">yāvatā abyākate dhamme …</span><br />
</p>
<p id="ps1p1c570p7">
<span class="m-text m-primary">yāvatā kāmāvacare dhamme …</span><br />
</p>
<p id="ps1p1c570p8">
<span class="m-text m-primary">yāvatā rūpāvacare dhamme …</span><br />
</p>
<p id="ps1p1c570p9">
<span class="m-text m-primary">yāvatā arūpāvacare dhamme …</span><br />
</p>
<p id="ps1p1c570p10">
<span class="m-text m-primary">yāvatā apariyāpanne dhamme, sabbaṁ jānātīti—</span><br />
</p>
<p id="ps1p1c570p11">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c570p12">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c570p13">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c571p1">
<span class="m-text m-primary">Yāvatā dukkhassa dukkhaṭṭhaṁ, taṁ sabbaṁ jānātīti—</span><br />
</p>
<p id="ps1p1c571p2">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c571p3">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c571p4">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c571p5">
<span class="m-text m-primary">Yāvatā samudayassa samudayaṭṭhaṁ …pe…</span><br />
</p>
<p id="ps1p1c571p6">
<span class="m-text m-primary">yāvatā nirodhassa nirodhaṭṭhaṁ …pe…</span><br />
</p>
<p id="ps1p1c571p7">
<span class="m-text m-primary">yāvatā maggassa maggaṭṭhaṁ, taṁ sabbaṁ jānātīti—</span><br />
</p>
<p id="ps1p1c571p8">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c571p9">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c571p10">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c572p1">
<span class="m-text m-primary">Yāvatā atthapaṭisambhidāya atthapaṭisambhidaṭṭhaṁ, taṁ sabbaṁ jānātīti—</span><br />
</p>
<p id="ps1p1c572p2">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c572p3">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c572p4">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c572p5">
<span class="m-text m-primary">Yāvatā dhammapaṭisambhidāya dhammapaṭisambhidaṭṭhaṁ …pe…</span><br />
</p>
<p id="ps1p1c572p6">
<span class="m-text m-primary">yāvatā niruttipaṭisambhidāya niruttipaṭisambhidaṭṭhaṁ …pe…</span><br />
</p>
<p id="ps1p1c572p7">
<span class="m-text m-primary">yāvatā paṭibhānapaṭisambhidāya paṭibhānapaṭisambhidaṭṭhaṁ, taṁ sabbaṁ jānātīti—</span><br />
</p>
<p id="ps1p1c572p8">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c572p9">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c572p10">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c573p1">
<span class="m-text m-primary">Yāvatā indriyaparopariyattañāṇaṁ, taṁ sabbaṁ jānātīti—</span><br />
</p>
<p id="ps1p1c573p2">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c573p3">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c573p4">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c573p5">
<span class="m-text m-primary">Yāvatā sattānaṁ āsayānusaye ñāṇaṁ …pe…</span><br />
</p>
<p id="ps1p1c573p6">
<span class="m-text m-primary">yāvatā yamakapāṭihīre ñāṇaṁ …pe…</span><br />
</p>
<p id="ps1p1c573p7">
<span class="m-text m-primary">yāvatā mahākaruṇāsamāpattiyā ñāṇaṁ, taṁ sabbaṁ jānātīti—</span><br />
</p>
<p id="ps1p1c573p8">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c573p9">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c573p10">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c574p1">
<span class="m-text m-primary">Yāvatā sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, taṁ sabbaṁ jānātīti—</span><br />
</p>
<p id="ps1p1c574p2">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c574p3">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c574p4">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c575p1">
<span class="m-text m-primary">Na tassa addiṭṭhamidhatthi kiñci,</span><br />
</p>
<p id="ps1p1c575p2">
<span class="m-text m-primary">Atho aviññātamajānitabbaṁ;</span><br />
</p>
<p id="ps1p1c575p3">
<span class="m-text m-primary">Sabbaṁ abhiññāsi yadatthi neyyaṁ,</span><br />
</p>
<p id="ps1p1c575p4">
<span class="m-text m-primary">Tathāgato tena samantacakkhūti.</span><br />
</p>
<p id="ps1p1c576p1">
<span class="m-text m-primary">**Samantacakkhū**ti kenaṭṭhena samantacakkhu?</span><br />
</p>
<p id="ps1p1c576p2">
<span class="m-text m-primary">Cuddasa buddhañāṇāni.</span><br />
</p>
<p id="ps1p1c576p3">
<span class="m-text m-primary">Dukkhe ñāṇaṁ buddhañāṇaṁ, dukkhasamudaye ñāṇaṁ buddhañāṇaṁ, dukkhanirodhe ñāṇaṁ buddhañāṇaṁ, dukkhanirodhagāminiyā paṭipadāya ñāṇaṁ buddhañāṇaṁ, atthapaṭisambhide ñāṇaṁ buddhañāṇaṁ, dhammapaṭisambhide ñāṇaṁ buddhañāṇaṁ, niruttipaṭisambhide ñāṇaṁ buddhañāṇaṁ, paṭibhānapaṭisambhide ñāṇaṁ buddhañāṇaṁ, indriyaparopariyattañāṇaṁ buddhañāṇaṁ, sattānaṁ āsayānusaye ñāṇaṁ buddhañāṇaṁ, yamakapāṭihīre ñāṇaṁ buddhañāṇaṁ, mahākaruṇāsamāpattiyā ñāṇaṁ buddhañāṇaṁ, sabbaññutaññāṇaṁ buddhañāṇaṁ, anāvaraṇañāṇaṁ buddhañāṇaṁ—</span><br />
</p>
<p id="ps1p1c576p4">
<span class="m-text m-primary">imāni cuddasa buddhañāṇāni.</span><br />
</p>
<p id="ps1p1c576p5">
<span class="m-text m-primary">Imesaṁ cuddasannaṁ buddhañāṇānaṁ aṭṭha ñāṇāni sāvakasādhāraṇāni;</span><br />
</p>
<p id="ps1p1c576p6">
<span class="m-text m-primary">cha ñāṇāni asādhāraṇāni sāvakehi.</span><br />
</p>
<p id="ps1p1c577p1">
<span class="m-text m-primary">Yāvatā dukkhassa dukkhaṭṭho, sabbo ñāto;</span><br />
</p>
<p id="ps1p1c577p2">
<span class="m-text m-primary">aññāto dukkhaṭṭho natthīti—</span><br />
</p>
<p id="ps1p1c577p3">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c577p4">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c577p5">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c577p6">
<span class="m-text m-primary">Yāvatā dukkhassa dukkhaṭṭho, sabbo ñāto, sabbo diṭṭho, sabbo vidito, sabbo sacchikato, sabbo phassito paññāya;</span><br />
</p>
<p id="ps1p1c577p7">
<span class="m-text m-primary">aphassito paññāya dukkhaṭṭho natthīti—</span><br />
</p>
<p id="ps1p1c577p8">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c577p9">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c577p10">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c577p11">
<span class="m-text m-primary">Yāvatā samudayassa samudayaṭṭho …</span><br />
</p>
<p id="ps1p1c577p12">
<span class="m-text m-primary">yāvatā nirodhassa nirodhaṭṭho …</span><br />
</p>
<p id="ps1p1c577p13">
<span class="m-text m-primary">yāvatā maggassa maggaṭṭho …pe…</span><br />
</p>
<p id="ps1p1c577p14">
<span class="m-text m-primary">yāvatā atthapaṭisambhidāya atthapaṭisambhidaṭṭho …</span><br />
</p>
<p id="ps1p1c577p15">
<span class="m-text m-primary">yāvatā dhammapaṭisambhidāya dhammapaṭisambhidaṭṭho …</span><br />
</p>
<p id="ps1p1c577p16">
<span class="m-text m-primary">yāvatā niruttipaṭisambhidāya niruttipaṭisambhidaṭṭho …</span><br />
</p>
<p id="ps1p1c577p17">
<span class="m-text m-primary">yāvatā paṭibhānapaṭisambhidāya paṭibhānapaṭisambhidaṭṭho, sabbo ñāto, sabbo diṭṭho, sabbo vidito, sabbo sacchikato, sabbo phassito paññāya;</span><br />
</p>
<p id="ps1p1c577p18">
<span class="m-text m-primary">aphassito paññāya paṭibhānapaṭisambhidaṭṭho natthīti—</span><br />
</p>
<p id="ps1p1c577p19">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c577p20">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c577p21">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c578p1">
<span class="m-text m-primary">Yāvatā indriyaparopariyattañāṇaṁ …</span><br />
</p>
<p id="ps1p1c578p2">
<span class="m-text m-primary">yāvatā sattānaṁ āsayānusaye ñāṇaṁ …</span><br />
</p>
<p id="ps1p1c578p3">
<span class="m-text m-primary">yāvatā yamakapāṭihīre ñāṇaṁ …</span><br />
</p>
<p id="ps1p1c578p4">
<span class="m-text m-primary">yāvatā mahākaruṇāsamāpattiyā ñāṇaṁ;</span><br />
</p>
<p id="ps1p1c578p5">
<span class="m-text m-primary">sabbaṁ ñātaṁ, sabbaṁ diṭṭhaṁ, sabbaṁ viditaṁ, sabbaṁ sacchikataṁ, sabbaṁ phassitaṁ paññāya;</span><br />
</p>
<p id="ps1p1c578p6">
<span class="m-text m-primary">aphassitaṁ paññāya mahākaruṇāsamāpattiyā ñāṇaṁ natthīti—</span><br />
</p>
<p id="ps1p1c578p7">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c578p8">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c578p9">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c579p1">
<span class="m-text m-primary">Yāvatā sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, sabbaṁ ñātaṁ, sabbaṁ diṭṭhaṁ, sabbaṁ viditaṁ, sabbaṁ sacchikataṁ, sabbaṁ phassitaṁ paññāya;</span><br />
</p>
<p id="ps1p1c579p2">
<span class="m-text m-primary">aphassitaṁ paññāya natthīti—</span><br />
</p>
<p id="ps1p1c579p3">
<span class="m-text m-primary">sabbaññutaññāṇaṁ.</span><br />
</p>
<p id="ps1p1c579p4">
<span class="m-text m-primary">Tattha āvaraṇaṁ natthīti—</span><br />
</p>
<p id="ps1p1c579p5">
<span class="m-text m-primary">anāvaraṇañāṇaṁ.</span><br />
</p>
<p id="ps1p1c580p1">
<span class="m-text m-primary">Na tassa addiṭṭhamidhatthi kiñci,</span><br />
</p>
<p id="ps1p1c580p2">
<span class="m-text m-primary">Atho aviññātamajānitabbaṁ;</span><br />
</p>
<p id="ps1p1c580p3">
<span class="m-text m-primary">Sabbaṁ abhiññāsi yadatthi neyyaṁ,</span><br />
</p>
<p id="ps1p1c580p4">
<span class="m-text m-primary">Tathāgato tena samantacakkhūti.</span><br />
</p>
<p id="ps1p1c580p5">
<span class="m-text m-primary">Ñāṇakathā niṭṭhitā.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>