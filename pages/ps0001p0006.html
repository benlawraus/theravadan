<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ps0001p0006.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/ps0001p0005.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ps0001p0007.html">Next</a></div>
</div>
<p id="ps1p6c0p2">
<span class="pali m-text">1 Mahāvagga</span><br />
</p>
<section id="gatikatha">
<span id="ps1p6c0p3"></span><h2><span class="pali m-text">1.6. Gatikathā</span></h2>
<p id="ps1p6c1p1">
<span class="pali m-text">Gatisampattiyā ñāṇasampayutte katinaṁ hetūnaṁ paccayā upapatti hoti?</span><br />
</p>
<p id="ps1p6c1p2">
<span class="pali m-text">Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇasampayutte katinaṁ hetūnaṁ paccayā upapatti hoti?</span><br />
</p>
<p id="ps1p6c1p3">
<span class="pali m-text">Rūpāvacarānaṁ devānaṁ katinaṁ hetūnaṁ paccayā upapatti hoti?</span><br />
</p>
<p id="ps1p6c1p4">
<span class="pali m-text">Arūpāvacarānaṁ devānaṁ katinaṁ hetūnaṁ paccayā upapatti hoti?</span><br />
</p>
<p id="ps1p6c2p1">
<span class="pali m-text">Gatisampattiyā ñāṇasampayutte aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c2p2">
<span class="pali m-text">Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇasampayutte aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c2p3">
<span class="pali m-text">Rūpāvacarānaṁ devānaṁ aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c2p4">
<span class="pali m-text">Arūpāvacarānaṁ devānaṁ aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c3p1">
<span class="pali m-text">Gatisampattiyā ñāṇasampayutte katamesaṁ aṭṭhannaṁ hetūnaṁ paccayā upapatti hoti?</span><br />
</p>
<p id="ps1p6c3p2">
<span class="pali m-text">Kusalakammassa javanakkhaṇe tayo hetū kusalā;</span><br />
</p>
<p id="ps1p6c3p3">
<span class="pali m-text">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c3p4">
<span class="pali m-text">Tena vuccati—</span><br />
</p>
<p id="ps1p6c3p5">
<span class="pali m-text">kusalamūlapaccayāpi saṅkhārā.</span><br />
</p>
<p id="ps1p6c3p6">
<span class="pali m-text">Nikantikkhaṇe dve hetū akusalā;</span><br />
</p>
<p id="ps1p6c3p7">
<span class="pali m-text">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c3p8">
<span class="pali m-text">Tena vuccati—</span><br />
</p>
<p id="ps1p6c3p9">
<span class="pali m-text">akusalamūlapaccayāpi saṅkhārā.</span><br />
</p>
<p id="ps1p6c3p10">
<span class="pali m-text">Paṭisandhikkhaṇe tayo hetū abyākatā;</span><br />
</p>
<p id="ps1p6c3p11">
<span class="pali m-text">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c3p12">
<span class="pali m-text">Tena vuccati—</span><br />
</p>
<p id="ps1p6c3p13">
<span class="pali m-text">“nāmarūpapaccayāpi viññāṇaṁ, viññāṇapaccayāpi nāmarūpaṁ”.</span><br />
</p>
<p id="ps1p6c4p1">
<span class="pali m-text">Paṭisandhikkhaṇe pañcakkhandhā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c4p2">
<span class="pali m-text">Paṭisandhikkhaṇe cattāro mahābhūtā sahajātapaccayā honti, aññamaññapaccayā honti, nissayapaccayā honti.</span><br />
</p>
<p id="ps1p6c4p3">
<span class="pali m-text">Paṭisandhikkhaṇe tayo jīvitasaṅkhārā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c4p4">
<span class="pali m-text">Paṭisandhikkhaṇe nāmañca rūpañca sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c4p5">
<span class="pali m-text">Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c4p6">
<span class="pali m-text">Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c4p7">
<span class="pali m-text">Paṭisandhikkhaṇe pañcindriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c4p8">
<span class="pali m-text">Paṭisandhikkhaṇe tayo hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c4p9">
<span class="pali m-text">Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c4p10">
<span class="pali m-text">Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c4p11">
<span class="pali m-text">Paṭisandhikkhaṇe ime aṭṭhavīsati dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c4p12">
<span class="pali m-text">Gatisampattiyā ñāṇasampayutte imesaṁ aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c5p1">
<span class="pali m-text">Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇasampayutte katamesaṁ aṭṭhannaṁ hetūnaṁ paccayā upapatti hoti?</span><br />
</p>
<p id="ps1p6c5p2">
<span class="pali m-text">Kusalakammassa javanakkhaṇe tayo hetū kusalā;</span><br />
</p>
<p id="ps1p6c5p3">
<span class="pali m-text">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c5p4">
<span class="pali m-text">Tena vuccati—</span><br />
</p>
<p id="ps1p6c5p5">
<span class="pali m-text">“kusalamūlapaccayāpi saṅkhārā”.</span><br />
</p>
<p id="ps1p6c5p6">
<span class="pali m-text">Nikantikkhaṇe dve hetū akusalā;</span><br />
</p>
<p id="ps1p6c5p7">
<span class="pali m-text">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c5p8">
<span class="pali m-text">Tena vuccati—</span><br />
</p>
<p id="ps1p6c5p9">
<span class="pali m-text">“akusalamūlapaccayāpi saṅkhārā”.</span><br />
</p>
<p id="ps1p6c5p10">
<span class="pali m-text">Paṭisandhikkhaṇe tayo hetū abyākatā;</span><br />
</p>
<p id="ps1p6c5p11">
<span class="pali m-text">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c5p12">
<span class="pali m-text">Tena vuccati—</span><br />
</p>
<p id="ps1p6c5p13">
<span class="pali m-text">“nāmarūpapaccayāpi viññāṇaṁ, viññāṇapaccayāpi nāmarūpaṁ”.</span><br />
</p>
<p id="ps1p6c6p1">
<span class="pali m-text">Paṭisandhikkhaṇe pañcakkhandhā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c6p2">
<span class="pali m-text">Paṭisandhikkhaṇe cattāro mahābhūtā sahajātapaccayā honti, aññamaññapaccayā honti, nissayapaccayā honti.</span><br />
</p>
<p id="ps1p6c6p3">
<span class="pali m-text">Paṭisandhikkhaṇe tayo jīvitasaṅkhārā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c6p4">
<span class="pali m-text">Paṭisandhikkhaṇe nāmañca rūpañca sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c6p5">
<span class="pali m-text">Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c6p6">
<span class="pali m-text">Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c6p7">
<span class="pali m-text">Paṭisandhikkhaṇe pañcindriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c6p8">
<span class="pali m-text">Paṭisandhikkhaṇe tayo hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c6p9">
<span class="pali m-text">Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c6p10">
<span class="pali m-text">Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c6p11">
<span class="pali m-text">Paṭisandhikkhaṇe ime aṭṭhavīsati dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c6p12">
<span class="pali m-text">Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇasampayutte imesaṁ aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c7p1">
<span class="pali m-text">Rūpāvacarānaṁ devānaṁ katamesaṁ aṭṭhannaṁ hetūnaṁ paccayā upapatti hoti?</span><br />
</p>
<p id="ps1p6c7p2">
<span class="pali m-text">Kusalakammassa javanakkhaṇe tayo hetū kusalā …pe…</span><br />
</p>
<p id="ps1p6c7p3">
<span class="pali m-text">rūpāvacarānaṁ devānaṁ imesaṁ aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c8p1">
<span class="pali m-text">Arūpāvacarānaṁ devānaṁ katamesaṁ aṭṭhannaṁ hetūnaṁ paccayā upapatti hoti?</span><br />
</p>
<p id="ps1p6c8p2">
<span class="pali m-text">Kusalakammassa javanakkhaṇe tayo hetū kusalā;</span><br />
</p>
<p id="ps1p6c8p3">
<span class="pali m-text">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c8p4">
<span class="pali m-text">Tena vuccati—</span><br />
</p>
<p id="ps1p6c8p5">
<span class="pali m-text">“kusalamūlapaccayāpi saṅkhārā”.</span><br />
</p>
<p id="ps1p6c8p6">
<span class="pali m-text">Nikantikkhaṇe dve hetū akusalā;</span><br />
</p>
<p id="ps1p6c8p7">
<span class="pali m-text">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c8p8">
<span class="pali m-text">Tena vuccati—</span><br />
</p>
<p id="ps1p6c8p9">
<span class="pali m-text">“akusalamūlapaccayāpi saṅkhārā”.</span><br />
</p>
<p id="ps1p6c8p10">
<span class="pali m-text">Paṭisandhikkhaṇe tayo hetū abyākatā;</span><br />
</p>
<p id="ps1p6c8p11">
<span class="pali m-text">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c8p12">
<span class="pali m-text">Tena vuccati—</span><br />
</p>
<p id="ps1p6c8p13">
<span class="pali m-text">“nāmapaccayāpi viññāṇaṁ viññāṇapaccayāpi nāmaṁ”.</span><br />
</p>
<p id="ps1p6c9p1">
<span class="pali m-text">Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c9p2">
<span class="pali m-text">Paṭisandhikkhaṇe pañcindriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c9p3">
<span class="pali m-text">Paṭisandhikkhaṇe tayo hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c9p4">
<span class="pali m-text">Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c9p5">
<span class="pali m-text">Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c9p6">
<span class="pali m-text">Arūpāvacarānaṁ devānaṁ imesaṁ aṭṭhannaṁ hetūnaṁ paccayā upapatti hoti.</span><br />
</p>
<p id="ps1p6c10p1">
<span class="pali m-text">Gatisampattiyā ñāṇavippayutte katinaṁ hetūnaṁ paccayā upapatti hoti?</span><br />
</p>
<p id="ps1p6c10p2">
<span class="pali m-text">Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇavippayutte katinaṁ hetūnaṁ paccayā upapatti hoti?</span><br />
</p>
<p id="ps1p6c11p1">
<span class="pali m-text">Gatisampattiyā ñāṇavippayutte channaṁ hetūnaṁ paccayā upapatti hoti.</span><br />
</p>
<p id="ps1p6c11p2">
<span class="pali m-text">Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇavippayutte channaṁ hetūnaṁ paccayā upapatti hoti.</span><br />
</p>
<p id="ps1p6c12p1">
<span class="pali m-text">Gatisampattiyā ñāṇavippayutte katamesaṁ channaṁ hetūnaṁ paccayā upapatti hoti?</span><br />
</p>
<p id="ps1p6c12p2">
<span class="pali m-text">Kusalakammassa javanakkhaṇe dve hetū kusalā;</span><br />
</p>
<p id="ps1p6c12p3">
<span class="pali m-text">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c12p4">
<span class="pali m-text">Tena vuccati—</span><br />
</p>
<p id="ps1p6c12p5">
<span class="pali m-text">“kusalamūlapaccayāpi saṅkhārā”.</span><br />
</p>
<p id="ps1p6c12p6">
<span class="pali m-text">Nikantikkhaṇe dve hetū akusalā;</span><br />
</p>
<p id="ps1p6c12p7">
<span class="pali m-text">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c12p8">
<span class="pali m-text">Tena vuccati—</span><br />
</p>
<p id="ps1p6c12p9">
<span class="pali m-text">“akusalamūlapaccayāpi saṅkhārā”.</span><br />
</p>
<p id="ps1p6c12p10">
<span class="pali m-text">Paṭisandhikkhaṇe dve hetū abyākatā;</span><br />
</p>
<p id="ps1p6c12p11">
<span class="pali m-text">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c12p12">
<span class="pali m-text">Tena vuccati—</span><br />
</p>
<p id="ps1p6c12p13">
<span class="pali m-text">“nāmarūpapaccayāpi viññāṇaṁ, viññāṇapaccayāpi nāmarūpaṁ”.</span><br />
</p>
<p id="ps1p6c13p1">
<span class="pali m-text">Paṭisandhikkhaṇe pañcakkhandhā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c13p2">
<span class="pali m-text">Paṭisandhikkhaṇe cattāro mahābhūtā sahajātapaccayā honti, aññamaññapaccayā honti, nissayapaccayā honti.</span><br />
</p>
<p id="ps1p6c13p3">
<span class="pali m-text">Paṭisandhikkhaṇe tayo jīvitasaṅkhārā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c13p4">
<span class="pali m-text">Paṭisandhikkhaṇe nāmañca rūpañca sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c13p5">
<span class="pali m-text">Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c13p6">
<span class="pali m-text">Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c13p7">
<span class="pali m-text">Paṭisandhikkhaṇe cattāri indriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c13p8">
<span class="pali m-text">Paṭisandhikkhaṇe dve hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c13p9">
<span class="pali m-text">Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c13p10">
<span class="pali m-text">Paṭisandhikkhaṇe ime dvādasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.</span><br />
</p>
<p id="ps1p6c13p11">
<span class="pali m-text">Paṭisandhikkhaṇe ime chabbīsati dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.</span><br />
</p>
<p id="ps1p6c13p12">
<span class="pali m-text">Gatisampattiyā ñāṇavippayutte imesaṁ channaṁ hetūnaṁ paccayā upapatti hoti.</span><br />
</p>
<p id="ps1p6c14p1">
<span class="pali m-text">Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇavippayutte katamesaṁ channaṁ hetūnaṁ paccayā upapatti hoti?</span><br />
</p>
<p id="ps1p6c14p2">
<span class="pali m-text">Kusalakammassa javanakkhaṇe dve hetū kusalā;</span><br />
</p>
<p id="ps1p6c14p3">
<span class="pali m-text">tasmiṁ khaṇe jātacetanāya sahajātapaccayā honti.</span><br />
</p>
<p id="ps1p6c14p4">
<span class="pali m-text">Tena vuccati—</span><br />
</p>
<p id="ps1p6c14p5">
<span class="pali m-text">“kusalamūlapaccayāpi saṅkhārā …pe…</span><br />
</p>
<p id="ps1p6c14p6">
<span class="pali m-text">khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇavippayutte imesaṁ channaṁ hetūnaṁ paccayā upapatti hotī”ti.</span><br />
</p>
<p id="ps1p6c14p7">
<span class="pali m-text">Gatikathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/ps0001p0005.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ps0001p0007.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>