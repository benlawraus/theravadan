<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0j4z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0j4z.html" />
  <meta property="og:description" content="Vibhītakavagga 10 Bodhigharadāyakattheraapadāna “Siddhatthassa bhagavato, dvipadindassa tādino; Pasannacitto sumano, bodhigharamakārayiṁ. Tusitaṁ upapannomhi, vasāmi ratane ghare; Na me sītaṁ vā uṇhaṁ vā, vāto gatte na samphuse. Pañcasaṭṭhimhito kappe, cakkavattī ahosahaṁ; Kāsikaṁ nāma nagaraṁ, vissakammena māpitaṁ. Dasayojanaāyāmaṁ, aṭṭhayojanavitthataṁ; Na tamhi nagare atthi, kaṭṭhaṁ vallī ca mattikā. Tiriyaṁ yojana …" />
  <meta name="twitter:description" content="Vibhītakavagga 10 Bodhigharadāyakattheraapadāna “Siddhatthassa bhagavato, dvipadindassa tādino; Pasannacitto sumano, bodhigharamakārayiṁ. Tusitaṁ upapannomhi, vasāmi ratane ghare; Na me sītaṁ vā uṇhaṁ vā, vāto gatte na samphuse. Pañcasaṭṭhimhito kappe, cakkavattī ahosahaṁ; Kāsikaṁ nāma nagaraṁ, vissakammena māpitaṁ. Dasayojanaāyāmaṁ, aṭṭhayojanavitthataṁ; Na tamhi nagare atthi, kaṭṭhaṁ vallī ca mattikā. Tiriyaṁ yojana …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="vibhitakavagga">
<h2><a href="#vibhitakavagga">Vibhītakavagga</a></h2>
<section id="bodhigharadayakattheraapadana">
<h3><a href="#bodhigharadayakattheraapadana">10 Bodhigharadāyakattheraapadāna</a></h3>
<p id="tha-ap452c1p1">
<span class="m-text m-primary">“Siddhatthassa bhagavato,</span><br />
</p>
<p id="tha-ap452c1p2">
<span class="m-text m-primary">dvipadindassa tādino;</span><br />
</p>
<p id="tha-ap452c1p3">
<span class="m-text m-primary">Pasannacitto sumano,</span><br />
</p>
<p id="tha-ap452c1p4">
<span class="m-text m-primary">bodhigharamakārayiṁ.</span><br />
</p>
<p id="tha-ap452c2p1">
<span class="m-text m-primary">Tusitaṁ upapannomhi,</span><br />
</p>
<p id="tha-ap452c2p2">
<span class="m-text m-primary">vasāmi ratane ghare;</span><br />
</p>
<p id="tha-ap452c2p3">
<span class="m-text m-primary">Na me sītaṁ vā uṇhaṁ vā,</span><br />
</p>
<p id="tha-ap452c2p4">
<span class="m-text m-primary">vāto gatte na samphuse.</span><br />
</p>
<p id="tha-ap452c3p1">
<span class="m-text m-primary">Pañcasaṭṭhimhito kappe,</span><br />
</p>
<p id="tha-ap452c3p2">
<span class="m-text m-primary">cakkavattī ahosahaṁ;</span><br />
</p>
<p id="tha-ap452c3p3">
<span class="m-text m-primary">Kāsikaṁ nāma nagaraṁ,</span><br />
</p>
<p id="tha-ap452c3p4">
<span class="m-text m-primary">vissakammena māpitaṁ.</span><br />
</p>
<p id="tha-ap452c4p1">
<span class="m-text m-primary">Dasayojanaāyāmaṁ,</span><br />
</p>
<p id="tha-ap452c4p2">
<span class="m-text m-primary">aṭṭhayojanavitthataṁ;</span><br />
</p>
<p id="tha-ap452c4p3">
<span class="m-text m-primary">Na tamhi nagare atthi,</span><br />
</p>
<p id="tha-ap452c4p4">
<span class="m-text m-primary">kaṭṭhaṁ vallī ca mattikā.</span><br />
</p>
<p id="tha-ap452c5p1">
<span class="m-text m-primary">Tiriyaṁ yojanaṁ āsi,</span><br />
</p>
<p id="tha-ap452c5p2">
<span class="m-text m-primary">addhayojanavitthataṁ;</span><br />
</p>
<p id="tha-ap452c5p3">
<span class="m-text m-primary">Maṅgalo nāma pāsādo,</span><br />
</p>
<p id="tha-ap452c5p4">
<span class="m-text m-primary">vissakammena māpito.</span><br />
</p>
<p id="tha-ap452c6p1">
<span class="m-text m-primary">Cullāsītisahassāni,</span><br />
</p>
<p id="tha-ap452c6p2">
<span class="m-text m-primary">thambhā soṇṇamayā ahuṁ;</span><br />
</p>
<p id="tha-ap452c6p3">
<span class="m-text m-primary">Maṇimayā ca niyyūhā,</span><br />
</p>
<p id="tha-ap452c6p4">
<span class="m-text m-primary">chadanaṁ rūpiyaṁ ahu.</span><br />
</p>
<p id="tha-ap452c7p1">
<span class="m-text m-primary">Sabbasoṇṇamayaṁ gharaṁ,</span><br />
</p>
<p id="tha-ap452c7p2">
<span class="m-text m-primary">vissakammena māpitaṁ;</span><br />
</p>
<p id="tha-ap452c7p3">
<span class="m-text m-primary">Ajjhāvutthaṁ mayā etaṁ,</span><br />
</p>
<p id="tha-ap452c7p4">
<span class="m-text m-primary">gharadānassidaṁ phalaṁ.</span><br />
</p>
<p id="tha-ap452c8p1">
<span class="m-text m-primary">Te sabbe anubhotvāna,</span><br />
</p>
<p id="tha-ap452c8p2">
<span class="m-text m-primary">devamānusake bhave;</span><br />
</p>
<p id="tha-ap452c8p3">
<span class="m-text m-primary">Ajjhapattomhi nibbānaṁ,</span><br />
</p>
<p id="tha-ap452c8p4">
<span class="m-text m-primary">santipadamanuttaraṁ.</span><br />
</p>
<p id="tha-ap452c9p1">
<span class="m-text m-primary">Tiṁsakappasahassamhi,</span><br />
</p>
<p id="tha-ap452c9p2">
<span class="m-text m-primary">bodhigharamakārayiṁ;</span><br />
</p>
<p id="tha-ap452c9p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap452c9p4">
<span class="m-text m-primary">gharadānassidaṁ phalaṁ.</span><br />
</p>
<p id="tha-ap452c10p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap452c10p2">
<span class="m-text m-primary">…pe…</span><br />
</p>
<p id="tha-ap452c10p3">
<span class="m-text m-primary">viharāmi anāsavo.</span><br />
</p>
<p id="tha-ap452c11p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap452c11p2">
<span class="m-text m-primary">…pe…</span><br />
</p>
<p id="tha-ap452c11p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap452c12p1">
<span class="m-text m-primary">Paṭisambhidā catasso,</span><br />
</p>
<p id="tha-ap452c12p2">
<span class="m-text m-primary">…pe…</span><br />
</p>
<p id="tha-ap452c12p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap452c13p1">
<span class="m-text m-primary">Itthaṁ sudaṁ āyasmā bodhigharadāyako thero imā gāthāyo abhāsitthāti.</span><br />
</p>
<p id="tha-ap452c14p1">
<span class="m-text m-primary">Bodhigharadāyakattherassāpadānaṁ dasamaṁ.</span><br />
</p>
<p id="tha-ap452c15p1">
<span class="m-text m-primary">Vibhītakavaggo pañcacattālīsamo.</span><br />
</p>
<p id="tha-ap452c16p1">
<span class="m-text m-primary">Tassuddānaṁ</span><br />
</p>
<p id="tha-ap452c17p1">
<span class="m-text m-primary">Vibhītakī kolaphalī,</span><br />
</p>
<p id="tha-ap452c17p2">
<span class="m-text m-primary">billabhallātakappado;</span><br />
</p>
<p id="tha-ap452c17p3">
<span class="m-text m-primary">Uttalambaṭakī ceva,</span><br />
</p>
<p id="tha-ap452c17p4">
<span class="m-text m-primary">āsanī pādapīṭhako.</span><br />
</p>
<p id="tha-ap452c18p1">
<span class="m-text m-primary">Vediko bodhighariko,</span><br />
</p>
<p id="tha-ap452c18p2">
<span class="m-text m-primary">gāthāyo gaṇitāpi ca;</span><br />
</p>
<p id="tha-ap452c18p3">
<span class="m-text m-primary">Ekūnāsītikā sabbā,</span><br />
</p>
<p id="tha-ap452c18p4">
<span class="m-text m-primary">asmiṁ vagge pakittitā.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>