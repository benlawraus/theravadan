<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0iez.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0iez.html" />
  <meta property="og:description" content="Navakanipāta Gijjhavagga 6. Padakusalamāṇavajātaka “Bahussutaṁ cittakathiṁ, gaṅgā vahati pāṭaliṁ; Vuyhamānaka bhaddante, ekaṁ me dehi gāthakaṁ”. “Yena siñcanti dukkhitaṁ, yena siñcanti āturaṁ; Tassa majjhe marissāmi, jātaṁ saraṇato bhayaṁ”. “Yattha bījāni rūhanti, sattā yattha patiṭṭhitā; Sā me sīsaṁ nipīḷeti, jātaṁ saraṇato bhayaṁ”. “Yena bhattāni paccanti …" />
  <meta name="twitter:description" content="Navakanipāta Gijjhavagga 6. Padakusalamāṇavajātaka “Bahussutaṁ cittakathiṁ, gaṅgā vahati pāṭaliṁ; Vuyhamānaka bhaddante, ekaṁ me dehi gāthakaṁ”. “Yena siñcanti dukkhitaṁ, yena siñcanti āturaṁ; Tassa majjhe marissāmi, jātaṁ saraṇato bhayaṁ”. “Yattha bījāni rūhanti, sattā yattha patiṭṭhitā; Sā me sīsaṁ nipīḷeti, jātaṁ saraṇato bhayaṁ”. “Yena bhattāni paccanti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="navakanipata">
<h2><a href="#navakanipata">Navakanipāta</a></h2>
<section id="gijjhavagga">
<h3><a href="#gijjhavagga">Gijjhavagga</a></h3>
<section id="padakusalamanavajataka">
<h4><a href="#padakusalamanavajataka">6. Padakusalamāṇavajātaka</a></h4>
<p id="ja432c1p1">
<span class="m-text m-primary">“Bahussutaṁ cittakathiṁ,</span><br />
</p>
<p id="ja432c1p2">
<span class="m-text m-primary">gaṅgā vahati pāṭaliṁ;</span><br />
</p>
<p id="ja432c1p3">
<span class="m-text m-primary">Vuyhamānaka bhaddante,</span><br />
</p>
<p id="ja432c1p4">
<span class="m-text m-primary">ekaṁ me dehi gāthakaṁ”.</span><br />
</p>
<p id="ja432c2p1">
<span class="m-text m-primary">“Yena siñcanti dukkhitaṁ,</span><br />
</p>
<p id="ja432c2p2">
<span class="m-text m-primary">yena siñcanti āturaṁ;</span><br />
</p>
<p id="ja432c2p3">
<span class="m-text m-primary">Tassa majjhe marissāmi,</span><br />
</p>
<p id="ja432c2p4">
<span class="m-text m-primary">jātaṁ saraṇato bhayaṁ”.</span><br />
</p>
<p id="ja432c3p1">
<span class="m-text m-primary">“Yattha bījāni rūhanti,</span><br />
</p>
<p id="ja432c3p2">
<span class="m-text m-primary">sattā yattha patiṭṭhitā;</span><br />
</p>
<p id="ja432c3p3">
<span class="m-text m-primary">Sā me sīsaṁ nipīḷeti,</span><br />
</p>
<p id="ja432c3p4">
<span class="m-text m-primary">jātaṁ saraṇato bhayaṁ”.</span><br />
</p>
<p id="ja432c4p1">
<span class="m-text m-primary">“Yena bhattāni paccanti,</span><br />
</p>
<p id="ja432c4p2">
<span class="m-text m-primary">sītaṁ yena vihaññati;</span><br />
</p>
<p id="ja432c4p3">
<span class="m-text m-primary">So maṁ ḍahati gattāni,</span><br />
</p>
<p id="ja432c4p4">
<span class="m-text m-primary">jātaṁ saraṇato bhayaṁ”.</span><br />
</p>
<p id="ja432c5p1">
<span class="m-text m-primary">“Yena bhuttena yāpenti,</span><br />
</p>
<p id="ja432c5p2">
<span class="m-text m-primary">puthū brāhmaṇakhattiyā;</span><br />
</p>
<p id="ja432c5p3">
<span class="m-text m-primary">So maṁ bhutto byāpādeti,</span><br />
</p>
<p id="ja432c5p4">
<span class="m-text m-primary">jātaṁ saraṇato bhayaṁ”.</span><br />
</p>
<p id="ja432c6p1">
<span class="m-text m-primary">“Gimhānaṁ pacchime māse,</span><br />
</p>
<p id="ja432c6p2">
<span class="m-text m-primary">vātamicchanti paṇḍitā;</span><br />
</p>
<p id="ja432c6p3">
<span class="m-text m-primary">So maṁ bhañjati gattāni,</span><br />
</p>
<p id="ja432c6p4">
<span class="m-text m-primary">jātaṁ saraṇato bhayaṁ”.</span><br />
</p>
<p id="ja432c7p1">
<span class="m-text m-primary">“Yaṁ nissitā jagatiruhaṁ,</span><br />
</p>
<p id="ja432c7p2">
<span class="m-text m-primary">svāyaṁ aggiṁ pamuñcati;</span><br />
</p>
<p id="ja432c7p3">
<span class="m-text m-primary">Disā bhajatha vakkaṅgā,</span><br />
</p>
<p id="ja432c7p4">
<span class="m-text m-primary">jātaṁ saraṇato bhayaṁ”.</span><br />
</p>
<p id="ja432c8p1">
<span class="m-text m-primary">“Yamānayiṁ somanassaṁ,</span><br />
</p>
<p id="ja432c8p2">
<span class="m-text m-primary">māliniṁ candanussadaṁ;</span><br />
</p>
<p id="ja432c8p3">
<span class="m-text m-primary">Sā maṁ gharā nicchubhati,</span><br />
</p>
<p id="ja432c8p4">
<span class="m-text m-primary">jātaṁ saraṇato bhayaṁ”.</span><br />
</p>
<p id="ja432c9p1">
<span class="m-text m-primary">“Yena jātena nandissaṁ,</span><br />
</p>
<p id="ja432c9p2">
<span class="m-text m-primary">yassa ca bhavamicchisaṁ;</span><br />
</p>
<p id="ja432c9p3">
<span class="m-text m-primary">So maṁ gharā nicchubhati,</span><br />
</p>
<p id="ja432c9p4">
<span class="m-text m-primary">jātaṁ saraṇato bhayaṁ”.</span><br />
</p>
<p id="ja432c10p1">
<span class="m-text m-primary">“Suṇantu me jānapadā,</span><br />
</p>
<p id="ja432c10p2">
<span class="m-text m-primary">negamā ca samāgatā;</span><br />
</p>
<p id="ja432c10p3">
<span class="m-text m-primary">Yatodakaṁ tadādittaṁ,</span><br />
</p>
<p id="ja432c10p4">
<span class="m-text m-primary">yato khemaṁ tato bhayaṁ.</span><br />
</p>
<p id="ja432c11p1">
<span class="m-text m-primary">Rājā vilumpate raṭṭhaṁ,</span><br />
</p>
<p id="ja432c11p2">
<span class="m-text m-primary">brāhmaṇo ca purohito;</span><br />
</p>
<p id="ja432c11p3">
<span class="m-text m-primary">Attaguttā viharatha,</span><br />
</p>
<p id="ja432c11p4">
<span class="m-text m-primary">jātaṁ saraṇato bhayan”ti.</span><br />
</p>
<p id="ja432c12p1">
<span class="m-text m-primary">Padakusalamāṇavajātakaṁ chaṭṭhaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>