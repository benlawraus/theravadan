<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv14 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0014p0002.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/abhidhamma-index.html">abhidhamma</a> &raquo;
            <a href="https://theravadan.org/pages/abhidhamma-kv-index.html">kv</a> &raquo;
            <a href="https://theravadan.org/pages/abhidhamma-kv-kv14-index.html">kv14</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0014p0001.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0014p0003.html">Next</a></div>
</div>
<p id="kv14p2c0p2">
<span class="pali m-text">Mahāpaṇṇāsaka</span><br />
</p>
<p id="kv14p2c0p3">
<span class="pali m-text">Cuddasamavagga</span><br />
</p>
<section id="salayatanuppattikatha">
<span id="kv14p2c0p4"></span><h2><span class="pali m-text">Saḷāyatanuppattikathā</span></h2>
<p id="kv14p2c1p1">
<span class="pali m-text">Saḷāyatanaṁ apubbaṁ acarimaṁ mātukucchismiṁ saṇṭhātīti?</span><br />
</p>
<p id="kv14p2c1p2">
<span class="pali m-text">Āmantā.</span><br />
</p>
<p id="kv14p2c1p3">
<span class="pali m-text">Sabbaṅgapaccaṅgī ahīnindriyo mātukucchismiṁ okkamatīti?</span><br />
</p>
<p id="kv14p2c1p4">
<span class="pali m-text">Na hevaṁ vattabbe …pe….</span><br />
</p>
<p id="kv14p2c2p1">
<span class="pali m-text">Upapattesiyena cittena cakkhāyatanaṁ saṇṭhātīti?</span><br />
</p>
<p id="kv14p2c2p2">
<span class="pali m-text">Āmantā.</span><br />
</p>
<p id="kv14p2c2p3">
<span class="pali m-text">Upapattesiyena cittena hatthā saṇṭhanti, pādā saṇṭhanti, sīsaṁ saṇṭhāti, kaṇṇo saṇṭhāti, nāsikā saṇṭhāti, mukhaṁ saṇṭhāti, dantā saṇṭhantīti?</span><br />
</p>
<p id="kv14p2c2p4">
<span class="pali m-text">Na hevaṁ vattabbe …pe….</span><br />
</p>
<p id="kv14p2c3p1">
<span class="pali m-text">Upapattesiyena cittena sotāyatanaṁ …pe…</span><br />
</p>
<p id="kv14p2c3p2">
<span class="pali m-text">ghānāyatanaṁ …pe…</span><br />
</p>
<p id="kv14p2c3p3">
<span class="pali m-text">jivhāyatanaṁ saṇṭhātīti?</span><br />
</p>
<p id="kv14p2c3p4">
<span class="pali m-text">Āmantā.</span><br />
</p>
<p id="kv14p2c3p5">
<span class="pali m-text">Upapattesiyena cittena hatthā saṇṭhanti, pādā saṇṭhanti, sīsaṁ saṇṭhāti, kaṇṇo saṇṭhāti, nāsikā saṇṭhāti, mukhaṁ saṇṭhāti, dantā saṇṭhantīti?</span><br />
</p>
<p id="kv14p2c3p6">
<span class="pali m-text">Na hevaṁ vattabbe …pe….</span><br />
</p>
<p id="kv14p2c4p1">
<span class="pali m-text">Mātukucchigatassa pacchā cakkhāyatanaṁ uppajjatīti?</span><br />
</p>
<p id="kv14p2c4p2">
<span class="pali m-text">Āmantā.</span><br />
</p>
<p id="kv14p2c4p3">
<span class="pali m-text">Mātukucchismiṁ cakkhupaṭilābhāya kammaṁ karotīti?</span><br />
</p>
<p id="kv14p2c4p4">
<span class="pali m-text">Na hevaṁ vattabbe …pe…</span><br />
</p>
<p id="kv14p2c4p5">
<span class="pali m-text">mātukucchigatassa pacchā sotāyatanaṁ …pe…</span><br />
</p>
<p id="kv14p2c4p6">
<span class="pali m-text">ghānāyatanaṁ …pe…</span><br />
</p>
<p id="kv14p2c4p7">
<span class="pali m-text">jivhāyatanaṁ uppajjatīti?</span><br />
</p>
<p id="kv14p2c4p8">
<span class="pali m-text">Āmantā.</span><br />
</p>
<p id="kv14p2c4p9">
<span class="pali m-text">Mātukucchismiṁ jivhāpaṭilābhāya kammaṁ karotīti?</span><br />
</p>
<p id="kv14p2c4p10">
<span class="pali m-text">Na hevaṁ vattabbe …pe….</span><br />
</p>
<p id="kv14p2c5p1">
<span class="pali m-text">Mātukucchigatassa pacchā kesā lomā nakhā dantā aṭṭhī uppajjantīti?</span><br />
</p>
<p id="kv14p2c5p2">
<span class="pali m-text">Āmantā.</span><br />
</p>
<p id="kv14p2c5p3">
<span class="pali m-text">Mātukucchismiṁ aṭṭhipaṭilābhāya kammaṁ karotīti?</span><br />
</p>
<p id="kv14p2c5p4">
<span class="pali m-text">Na hevaṁ vattabbe …pe….</span><br />
</p>
<p id="kv14p2c6p1">
<span class="pali m-text">Na vattabbaṁ—</span><br />
</p>
<p id="kv14p2c6p2">
<span class="pali m-text">“mātukucchigatassa pacchā kesā lomā nakhā dantā aṭṭhī uppajjantī”ti?</span><br />
</p>
<p id="kv14p2c6p3">
<span class="pali m-text">Āmantā.</span><br />
</p>
<p id="kv14p2c6p4">
<span class="pali m-text">Nanu vuttaṁ bhagavatā—</span><br />
</p>
<p id="kv14p2c7p1">
<span class="pali m-text">“Paṭhamaṁ kalalaṁ hoti,</span><br />
</p>
<p id="kv14p2c7p2">
<span class="pali m-text">kalalā hoti abbudaṁ;</span><br />
</p>
<p id="kv14p2c7p3">
<span class="pali m-text">Abbudā jāyate pesi,</span><br />
</p>
<p id="kv14p2c7p4">
<span class="pali m-text">pesi nibbattate ghano;</span><br />
</p>
<p id="kv14p2c7p5">
<span class="pali m-text">Ghanā pasākhā jāyanti,</span><br />
</p>
<p id="kv14p2c7p6">
<span class="pali m-text">kesā lomā nakhāpi ca.</span><br />
</p>
<p id="kv14p2c8p1">
<span class="pali m-text">Yañcassa bhuñjati mātā,</span><br />
</p>
<p id="kv14p2c8p2">
<span class="pali m-text">annaṁ pānañca bhojanaṁ;</span><br />
</p>
<p id="kv14p2c8p3">
<span class="pali m-text">Tena so tattha yāpeti,</span><br />
</p>
<p id="kv14p2c8p4">
<span class="pali m-text">mātukucchigato naro”ti.</span><br />
</p>
<p id="kv14p2c9p1">
<span class="pali m-text">Attheva suttantoti?</span><br />
</p>
<p id="kv14p2c9p2">
<span class="pali m-text">Āmantā.</span><br />
</p>
<p id="kv14p2c9p3">
<span class="pali m-text">Tena hi mātukucchigatassa pacchā kesā lomā nakhā dantā aṭṭhī uppajjantīti.</span><br />
</p>
<p id="kv14p2c9p4">
<span class="pali m-text">Saḷāyatanuppattikathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0014p0001.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0014p0003.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>