<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ja0471.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/ja0470.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ja0472.html">Next</a></div>
</div>
<p id="ja471c0p2">
<span class="pali m-text">Dvādasakanipāta</span><br />
</p>
<p id="ja471c0p3">
<span class="pali m-text">Cūḷakuṇālavagga</span><br />
</p>
<section id="mendakapanhajataka">
<span id="ja471c0p4"></span><h2><span class="pali m-text">8. Meṇḍakapañhajātaka</span></h2>
<p id="ja471c1p1">
<span class="pali m-text">“Yesaṁ na kadāci bhūtapubbaṁ,</span><br />
</p>
<p id="ja471c1p2">
<span class="pali m-text">Sakhyaṁ sattapadampimasmi loke;</span><br />
</p>
<p id="ja471c1p3">
<span class="pali m-text">Jātā amittā duve sahāyā,</span><br />
</p>
<p id="ja471c1p4">
<span class="pali m-text">Paṭisandhāya caranti kissa hetu”.</span><br />
</p>
<p id="ja471c2p1">
<span class="pali m-text">“Yadi me ajja pātarāsakāle,</span><br />
</p>
<p id="ja471c2p2">
<span class="pali m-text">Pañhaṁ na sakkuṇeyyātha vattumetaṁ;</span><br />
</p>
<p id="ja471c2p3">
<span class="pali m-text">Raṭṭhā pabbājayissāmi vo sabbe,</span><br />
</p>
<p id="ja471c2p4">
<span class="pali m-text">Na hi mattho duppaññajātikehi”.</span><br />
</p>
<p id="ja471c3p1">
<span class="pali m-text">“Mahājanasamāgamamhi ghore,</span><br />
</p>
<p id="ja471c3p2">
<span class="pali m-text">Janakolāhalasaṅgamamhi jāte;</span><br />
</p>
<p id="ja471c3p3">
<span class="pali m-text">Vikkhittamanā anekacittā,</span><br />
</p>
<p id="ja471c3p4">
<span class="pali m-text">Pañhaṁ na sakkuṇoma vattumetaṁ.</span><br />
</p>
<p id="ja471c4p1">
<span class="pali m-text">Ekaggacittāva ekamekā,</span><br />
</p>
<p id="ja471c4p2">
<span class="pali m-text">Rahasi gatā atthaṁ nicintayitvā;</span><br />
</p>
<p id="ja471c4p3">
<span class="pali m-text">Paviveke sammasitvāna dhīrā,</span><br />
</p>
<p id="ja471c4p4">
<span class="pali m-text">Atha vakkhanti janinda etamatthaṁ”.</span><br />
</p>
<p id="ja471c5p1">
<span class="pali m-text">“Uggaputtarājaputtiyānaṁ,</span><br />
</p>
<p id="ja471c5p2">
<span class="pali m-text">Urabbhassa maṁsaṁ piyaṁ manāpaṁ;</span><br />
</p>
<p id="ja471c5p3">
<span class="pali m-text">Na sunakhassa te adenti maṁsaṁ,</span><br />
</p>
<p id="ja471c5p4">
<span class="pali m-text">Atha meṇḍassa suṇena sakhyamassa”.</span><br />
</p>
<p id="ja471c6p1">
<span class="pali m-text">“Cammaṁ vihananti eḷakassa,</span><br />
</p>
<p id="ja471c6p2">
<span class="pali m-text">Assapiṭṭhattharassukhassa hetu;</span><br />
</p>
<p id="ja471c6p3">
<span class="pali m-text">Na ca te sunakhassa attharanti,</span><br />
</p>
<p id="ja471c6p4">
<span class="pali m-text">Atha meṇḍassa suṇena sakhyamassa”.</span><br />
</p>
<p id="ja471c7p1">
<span class="pali m-text">“Āvellitasiṅgiko hi meṇḍo,</span><br />
</p>
<p id="ja471c7p2">
<span class="pali m-text">Na ca sunakhassa visāṇakāni atthi;</span><br />
</p>
<p id="ja471c7p3">
<span class="pali m-text">Tiṇabhakkho maṁsabhojano ca,</span><br />
</p>
<p id="ja471c7p4">
<span class="pali m-text">Atha meṇḍassa suṇena sakhyamassa”.</span><br />
</p>
<p id="ja471c8p1">
<span class="pali m-text">“Tiṇamāsi palāsamāsi meṇḍo,</span><br />
</p>
<p id="ja471c8p2">
<span class="pali m-text">Na ca sunakho tiṇamāsi no palāsaṁ;</span><br />
</p>
<p id="ja471c8p3">
<span class="pali m-text">Gaṇheyya suṇo sasaṁ biḷāraṁ,</span><br />
</p>
<p id="ja471c8p4">
<span class="pali m-text">Atha meṇḍassa suṇena sakhyamassa”.</span><br />
</p>
<p id="ja471c9p1">
<span class="pali m-text">“Aṭṭhaḍḍhapado catuppadassa,</span><br />
</p>
<p id="ja471c9p2">
<span class="pali m-text">Meṇḍo aṭṭhanakho adissamāno;</span><br />
</p>
<p id="ja471c9p3">
<span class="pali m-text">Chādiyamāharatī ayaṁ imassa,</span><br />
</p>
<p id="ja471c9p4">
<span class="pali m-text">Maṁsaṁ āharatī ayaṁ amussa.</span><br />
</p>
<p id="ja471c10p1">
<span class="pali m-text">Pāsādavaragato videhaseṭṭho,</span><br />
</p>
<p id="ja471c10p2">
<span class="pali m-text">Vitihāraṁ aññamaññabhojanānaṁ;</span><br />
</p>
<p id="ja471c10p3">
<span class="pali m-text">Addakkhi kira sakkhikaṁ janindo,</span><br />
</p>
<p id="ja471c10p4">
<span class="pali m-text">Bubhukkassa puṇṇaṁmukhassa cetaṁ”.</span><br />
</p>
<p id="ja471c11p1">
<span class="pali m-text">“Lābhā vata me anapparūpā,</span><br />
</p>
<p id="ja471c11p2">
<span class="pali m-text">Yassa medisā paṇḍitā kulamhi;</span><br />
</p>
<p id="ja471c11p3">
<span class="pali m-text">Pañhassa gambhīragataṁ nipuṇamatthaṁ,</span><br />
</p>
<p id="ja471c11p4">
<span class="pali m-text">Paṭivijjhanti subhāsitena dhīrā.</span><br />
</p>
<p id="ja471c12p1">
<span class="pali m-text">Assatarirathañca ekamekaṁ,</span><br />
</p>
<p id="ja471c12p2">
<span class="pali m-text">Phītaṁ gāmavarañca ekamekaṁ;</span><br />
</p>
<p id="ja471c12p3">
<span class="pali m-text">Sabbesaṁ vo dammi paṇḍitānaṁ,</span><br />
</p>
<p id="ja471c12p4">
<span class="pali m-text">Paramappatītamano subhāsitenā”ti.</span><br />
</p>
<p id="ja471c13p1">
<span class="pali m-text">Meṇḍakapañhajātakaṁ aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/ja0470.html">Previous</a></div>
<div class="m-col-t-6 m-text-right">
<a href="https://www.theravadan.org/pages/ja0472.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>