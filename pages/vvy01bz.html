<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/vvy01bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://theravadan.org/pages/vvy01bz.html" />
  <meta property="og:description" content="Itthivimāna Pāricchattakavagga 10. Pāricchattakavimānavatthu “Pāricchattake koviḷāre, ramaṇīye manorame; Dibbamālaṁ ganthamānā, gāyantī sampamodasi. Tassā te naccamānāya, aṅgamaṅgehi sabbaso; Dibbā saddā niccharanti, savanīyā manoramā. Tassā te naccamānāya, aṅgamaṅgehi sabbaso; Dibbā gandhā pavāyanti, sucigandhā manoramā. Vivattamānā kāyena, yā veṇīsu piḷandhanā; Tesaṁ suyyati nigghoso, tūriye pañca …" />
  <meta name="twitter:description" content="Itthivimāna Pāricchattakavagga 10. Pāricchattakavimānavatthu “Pāricchattake koviḷāre, ramaṇīye manorame; Dibbamālaṁ ganthamānā, gāyantī sampamodasi. Tassā te naccamānāya, aṅgamaṅgehi sabbaso; Dibbā saddā niccharanti, savanīyā manoramā. Tassā te naccamānāya, aṅgamaṅgehi sabbaso; Dibbā gandhā pavāyanti, sucigandhā manoramā. Vivattamānā kāyena, yā veṇīsu piḷandhanā; Tesaṁ suyyati nigghoso, tūriye pañca …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="itthivimana">
<h2><a href="#itthivimana">Itthivimāna</a></h2>
<section id="paricchattakavagga">
<h3><a href="#paricchattakavagga">Pāricchattakavagga</a></h3>
<section id="paricchattakavimanavatthu">
<h4><a href="#paricchattakavimanavatthu">10. Pāricchattakavimānavatthu</a></h4>
<p id="vv38c1p1">
<span class="m-text m-primary">“Pāricchattake koviḷāre,</span><br />
</p>
<p id="vv38c1p2">
<span class="m-text m-primary">ramaṇīye manorame;</span><br />
</p>
<p id="vv38c1p3">
<span class="m-text m-primary">Dibbamālaṁ ganthamānā,</span><br />
</p>
<p id="vv38c1p4">
<span class="m-text m-primary">gāyantī sampamodasi.</span><br />
</p>
<p id="vv38c2p1">
<span class="m-text m-primary">Tassā te naccamānāya,</span><br />
</p>
<p id="vv38c2p2">
<span class="m-text m-primary">aṅgamaṅgehi sabbaso;</span><br />
</p>
<p id="vv38c2p3">
<span class="m-text m-primary">Dibbā saddā niccharanti,</span><br />
</p>
<p id="vv38c2p4">
<span class="m-text m-primary">savanīyā manoramā.</span><br />
</p>
<p id="vv38c3p1">
<span class="m-text m-primary">Tassā te naccamānāya,</span><br />
</p>
<p id="vv38c3p2">
<span class="m-text m-primary">aṅgamaṅgehi sabbaso;</span><br />
</p>
<p id="vv38c3p3">
<span class="m-text m-primary">Dibbā gandhā pavāyanti,</span><br />
</p>
<p id="vv38c3p4">
<span class="m-text m-primary">sucigandhā manoramā.</span><br />
</p>
<p id="vv38c4p1">
<span class="m-text m-primary">Vivattamānā kāyena,</span><br />
</p>
<p id="vv38c4p2">
<span class="m-text m-primary">yā veṇīsu piḷandhanā;</span><br />
</p>
<p id="vv38c4p3">
<span class="m-text m-primary">Tesaṁ suyyati nigghoso,</span><br />
</p>
<p id="vv38c4p4">
<span class="m-text m-primary">tūriye pañcaṅgike yathā.</span><br />
</p>
<p id="vv38c5p1">
<span class="m-text m-primary">Vaṭaṁsakā vātadhutā,</span><br />
</p>
<p id="vv38c5p2">
<span class="m-text m-primary">vātena sampakampitā;</span><br />
</p>
<p id="vv38c5p3">
<span class="m-text m-primary">Tesaṁ suyyati nigghoso,</span><br />
</p>
<p id="vv38c5p4">
<span class="m-text m-primary">tūriye pañcaṅgike yathā.</span><br />
</p>
<p id="vv38c6p1">
<span class="m-text m-primary">Yāpi te sirasmiṁ mālā,</span><br />
</p>
<p id="vv38c6p2">
<span class="m-text m-primary">sucigandhā manoramā;</span><br />
</p>
<p id="vv38c6p3">
<span class="m-text m-primary">Vāti gandho disā sabbā,</span><br />
</p>
<p id="vv38c6p4">
<span class="m-text m-primary">rukkho mañjūsako yathā.</span><br />
</p>
<p id="vv38c7p1">
<span class="m-text m-primary">Ghāyase taṁ sucigandhaṁ,</span><br />
</p>
<p id="vv38c7p2">
<span class="m-text m-primary">rūpaṁ passasi amānusaṁ;</span><br />
</p>
<p id="vv38c7p3">
<span class="m-text m-primary">Devate pucchitācikkha,</span><br />
</p>
<p id="vv38c7p4">
<span class="m-text m-primary">kissa kammassidaṁ phalan”ti.</span><br />
</p>
<p id="vv38c8p1">
<span class="m-text m-primary">“Pabhassaraṁ accimantaṁ,</span><br />
</p>
<p id="vv38c8p2">
<span class="m-text m-primary">vaṇṇagandhena saṁyutaṁ;</span><br />
</p>
<p id="vv38c8p3">
<span class="m-text m-primary">Asokapupphamālāhaṁ,</span><br />
</p>
<p id="vv38c8p4">
<span class="m-text m-primary">buddhassa upanāmayiṁ.</span><br />
</p>
<p id="vv38c9p1">
<span class="m-text m-primary">Tāhaṁ kammaṁ karitvāna,</span><br />
</p>
<p id="vv38c9p2">
<span class="m-text m-primary">kusalaṁ buddhavaṇṇitaṁ;</span><br />
</p>
<p id="vv38c9p3">
<span class="m-text m-primary">Apetasokā sukhitā,</span><br />
</p>
<p id="vv38c9p4">
<span class="m-text m-primary">sampamodāmanāmayā”ti.</span><br />
</p>
<p id="vv38c10p1">
<span class="m-text m-primary">Pāricchattakavimānaṁ dasamaṁ.</span><br />
</p>
<p id="vv38c11p1">
<span class="m-text m-primary">Tassuddānaṁ</span><br />
</p>
<p id="vv38c12p1">
<span class="m-text m-primary">Uḷāro ucchu pallaṅko,</span><br />
</p>
<p id="vv38c12p2">
<span class="m-text m-primary">latā ca guttilena ca;</span><br />
</p>
<p id="vv38c12p3">
<span class="m-text m-primary">Daddallapesamallikā,</span><br />
</p>
<p id="vv38c12p4">
<span class="m-text m-primary">visālakkhi pāricchattako;</span><br />
</p>
<p id="vv38c12p5">
<span class="m-text m-primary">Vaggo tena pavuccatīti.</span><br />
</p>
<p id="vv38c13p1">
<span class="m-text m-primary">Pāricchattakavaggo tatiyo.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>