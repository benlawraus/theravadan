<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy006z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy006z.html" />
  <meta property="og:description" content="Buddhavagga 6. Anuruddhattheraapadāna “Sumedhaṁ bhagavantāhaṁ, lokajeṭṭhaṁ narāsabhaṁ; Vūpakaṭṭhaṁ viharantaṁ, addasaṁ lokanāyakaṁ. Upagantvāna sambuddhaṁ, sumedhaṁ lokanāyakaṁ; Añjaliṁ paggahetvāna, buddhaseṭṭhamayācahaṁ. Anukampa mahāvīra, lokajeṭṭha narāsabha; Padīpaṁ te padassāmi, rukkhamūlamhi jhāyato. Adhivāsesi so dhīro, sayambhū vadataṁ varo; Dumesu vinivijjhitvā, yantaṁ yojiyahaṁ tadā. Sahassavaṭṭiṁ pādāsiṁ, buddhassa lokabandhuno; Sattāhaṁ pajjalitvāna, dīpā …" />
  <meta name="twitter:description" content="Buddhavagga 6. Anuruddhattheraapadāna “Sumedhaṁ bhagavantāhaṁ, lokajeṭṭhaṁ narāsabhaṁ; Vūpakaṭṭhaṁ viharantaṁ, addasaṁ lokanāyakaṁ. Upagantvāna sambuddhaṁ, sumedhaṁ lokanāyakaṁ; Añjaliṁ paggahetvāna, buddhaseṭṭhamayācahaṁ. Anukampa mahāvīra, lokajeṭṭha narāsabha; Padīpaṁ te padassāmi, rukkhamūlamhi jhāyato. Adhivāsesi so dhīro, sayambhū vadataṁ varo; Dumesu vinivijjhitvā, yantaṁ yojiyahaṁ tadā. Sahassavaṭṭiṁ pādāsiṁ, buddhassa lokabandhuno; Sattāhaṁ pajjalitvāna, dīpā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="buddhavagga">
<h2><a href="#buddhavagga">Buddhavagga</a></h2>
<section id="anuruddhattheraapadana">
<h3><a href="#anuruddhattheraapadana">6. Anuruddhattheraapadāna</a></h3>
<p id="tha-ap6c1p1">
<span class="m-text m-primary">“Sumedhaṁ bhagavantāhaṁ,</span><br />
</p>
<p id="tha-ap6c1p2">
<span class="m-text m-primary">lokajeṭṭhaṁ narāsabhaṁ;</span><br />
</p>
<p id="tha-ap6c1p3">
<span class="m-text m-primary">Vūpakaṭṭhaṁ viharantaṁ,</span><br />
</p>
<p id="tha-ap6c1p4">
<span class="m-text m-primary">addasaṁ lokanāyakaṁ.</span><br />
</p>
<p id="tha-ap6c2p1">
<span class="m-text m-primary">Upagantvāna sambuddhaṁ,</span><br />
</p>
<p id="tha-ap6c2p2">
<span class="m-text m-primary">sumedhaṁ lokanāyakaṁ;</span><br />
</p>
<p id="tha-ap6c2p3">
<span class="m-text m-primary">Añjaliṁ paggahetvāna,</span><br />
</p>
<p id="tha-ap6c2p4">
<span class="m-text m-primary">buddhaseṭṭhamayācahaṁ.</span><br />
</p>
<p id="tha-ap6c3p1">
<span class="m-text m-primary">Anukampa mahāvīra,</span><br />
</p>
<p id="tha-ap6c3p2">
<span class="m-text m-primary">lokajeṭṭha narāsabha;</span><br />
</p>
<p id="tha-ap6c3p3">
<span class="m-text m-primary">Padīpaṁ te padassāmi,</span><br />
</p>
<p id="tha-ap6c3p4">
<span class="m-text m-primary">rukkhamūlamhi jhāyato.</span><br />
</p>
<p id="tha-ap6c4p1">
<span class="m-text m-primary">Adhivāsesi so dhīro,</span><br />
</p>
<p id="tha-ap6c4p2">
<span class="m-text m-primary">sayambhū vadataṁ varo;</span><br />
</p>
<p id="tha-ap6c4p3">
<span class="m-text m-primary">Dumesu vinivijjhitvā,</span><br />
</p>
<p id="tha-ap6c4p4">
<span class="m-text m-primary">yantaṁ yojiyahaṁ tadā.</span><br />
</p>
<p id="tha-ap6c5p1">
<span class="m-text m-primary">Sahassavaṭṭiṁ pādāsiṁ,</span><br />
</p>
<p id="tha-ap6c5p2">
<span class="m-text m-primary">buddhassa lokabandhuno;</span><br />
</p>
<p id="tha-ap6c5p3">
<span class="m-text m-primary">Sattāhaṁ pajjalitvāna,</span><br />
</p>
<p id="tha-ap6c5p4">
<span class="m-text m-primary">dīpā vūpasamiṁsu me.</span><br />
</p>
<p id="tha-ap6c6p1">
<span class="m-text m-primary">Tena cittappasādena,</span><br />
</p>
<p id="tha-ap6c6p2">
<span class="m-text m-primary">cetanāpaṇidhīhi ca;</span><br />
</p>
<p id="tha-ap6c6p3">
<span class="m-text m-primary">Jahitvā mānusaṁ dehaṁ,</span><br />
</p>
<p id="tha-ap6c6p4">
<span class="m-text m-primary">vimānamupapajjahaṁ.</span><br />
</p>
<p id="tha-ap6c7p1">
<span class="m-text m-primary">Upapannassa devattaṁ,</span><br />
</p>
<p id="tha-ap6c7p2">
<span class="m-text m-primary">byamhaṁ āsi sunimmitaṁ;</span><br />
</p>
<p id="tha-ap6c7p3">
<span class="m-text m-primary">Samantato pajjalati,</span><br />
</p>
<p id="tha-ap6c7p4">
<span class="m-text m-primary">dīpadānassidaṁ phalaṁ.</span><br />
</p>
<p id="tha-ap6c8p1">
<span class="m-text m-primary">Samantā yojanasataṁ,</span><br />
</p>
<p id="tha-ap6c8p2">
<span class="m-text m-primary">virocesimahaṁ tadā;</span><br />
</p>
<p id="tha-ap6c8p3">
<span class="m-text m-primary">Sabbe deve abhibhomi,</span><br />
</p>
<p id="tha-ap6c8p4">
<span class="m-text m-primary">dīpadānassidaṁ phalaṁ.</span><br />
</p>
<p id="tha-ap6c9p1">
<span class="m-text m-primary">Tiṁsakappāni devindo,</span><br />
</p>
<p id="tha-ap6c9p2">
<span class="m-text m-primary">devarajjamakārayiṁ;</span><br />
</p>
<p id="tha-ap6c9p3">
<span class="m-text m-primary">Na maṁ kecītimaññanti,</span><br />
</p>
<p id="tha-ap6c9p4">
<span class="m-text m-primary">dīpadānassidaṁ phalaṁ.</span><br />
</p>
<p id="tha-ap6c10p1">
<span class="m-text m-primary">Aṭṭhavīsatikkhattuñca,</span><br />
</p>
<p id="tha-ap6c10p2">
<span class="m-text m-primary">cakkavattī ahosahaṁ;</span><br />
</p>
<p id="tha-ap6c10p3">
<span class="m-text m-primary">Divā rattiñca passāmi,</span><br />
</p>
<p id="tha-ap6c10p4">
<span class="m-text m-primary">samantā yojanaṁ tadā.</span><br />
</p>
<p id="tha-ap6c11p1">
<span class="m-text m-primary">Sahassalokaṁ ñāṇena,</span><br />
</p>
<p id="tha-ap6c11p2">
<span class="m-text m-primary">passāmi satthu sāsane;</span><br />
</p>
<p id="tha-ap6c11p3">
<span class="m-text m-primary">Dibbacakkhumanuppatto,</span><br />
</p>
<p id="tha-ap6c11p4">
<span class="m-text m-primary">dīpadānassidaṁ phalaṁ.</span><br />
</p>
<p id="tha-ap6c12p1">
<span class="m-text m-primary">Sumedho nāma sambuddho,</span><br />
</p>
<p id="tha-ap6c12p2">
<span class="m-text m-primary">tiṁsakappasahassito;</span><br />
</p>
<p id="tha-ap6c12p3">
<span class="m-text m-primary">Tassa dīpo mayā dinno,</span><br />
</p>
<p id="tha-ap6c12p4">
<span class="m-text m-primary">vippasannena cetasā.</span><br />
</p>
<p id="tha-ap6c13p1">
<span class="m-text m-primary">Paṭisambhidā catasso,</span><br />
</p>
<p id="tha-ap6c13p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap6c13p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap6c13p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap6c14p1">
<span class="m-text m-primary">Itthaṁ sudaṁ āyasmā anuruddho thero imā gāthāyo abhāsitthāti.</span><br />
</p>
<p id="tha-ap6c15p1">
<span class="m-text m-primary">Anuruddhattherassāpadānaṁ catutthaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>