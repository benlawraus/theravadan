<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an10 &raquo; Aṅguttara Nikāya 10.104 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/an0010p0104.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-an-index.html">an</a> &raquo;
            <a href="../pages/sutta-an-an10-index.html">an10</a> &raquo;
          </span>
          Aṅguttara Nikāya 10.104
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/an0010p0103.html">Previous</a></div>
<div class="m-col-t-6 m-text-right">
<a href="../pages/an0010p0105.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 10.104</span></p>
<p id="an10p104c0p2">
<span class="pali m-text">11. Samaṇasaññāvagga</span><br />
<span class="sujato m-text">11. Perceptions for Ascetics</span><br />
</p>
<section id="bijasutta">
<span id="an10p104c0p3"></span><h2><span class="pali m-text">Bījasutta</span></h2>
<p><span class="sujato m-text">A Seed</span></p>
<p id="an10p104c1p1">
<span class="pali m-text">“Micchādiṭṭhikassa, bhikkhave, purisapuggalassa micchāsaṅkappassa micchāvācassa micchākammantassa micchāājīvassa micchāvāyāmassa micchāsatissa micchāsamādhissa micchāñāṇissa micchāvimuttissa</span><br />
<span class="sujato m-text">“Mendicants, consider a person who has wrong view, thought, speech, action, livelihood, effort, mindfulness, immersion, knowledge, and freedom.</span><br />
</p>
<p id="an10p104c1p2">
<span class="pali m-text">yañca kāyakammaṁ yathādiṭṭhi samattaṁ samādinnaṁ yañca vacīkammaṁ yañca manokammaṁ yathādiṭṭhi samattaṁ samādinnaṁ yā ca cetanā yā ca patthanā yo ca paṇidhi ye ca saṅkhārā, sabbe te dhammā aniṭṭhāya akantāya amanāpāya ahitāya dukkhāya saṁvattanti.</span><br />
<span class="sujato m-text">Whatever bodily, verbal, or mental deeds they undertake in line with that view, their intentions, aims, wishes, and choices all lead to what is unlikable, undesirable, disagreeable, harmful, and suffering.</span><br />
</p>
<p id="an10p104c1p3">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p104c1p4">
<span class="pali m-text">Diṭṭhi hissa, bhikkhave, pāpikā.</span><br />
<span class="sujato m-text">Because their view is bad.</span><br />
</p>
<p id="an10p104c2p1">
<span class="pali m-text">Seyyathāpi, bhikkhave, nimbabījaṁ vā kosātakibījaṁ vā tittakālābubījaṁ vā allāya pathaviyā nikkhittaṁ yañceva pathavirasaṁ upādiyati yañca āporasaṁ upādiyati, sabbaṁ taṁ tittakattāya kaṭukattāya asātattāya saṁvattati.</span><br />
<span class="sujato m-text">Suppose a seed of neem, angled gourd, or bitter gourd was planted in moist earth. Whatever nutrients it takes up from the earth and water would lead to its bitter, acerbic, and unpleasant taste.</span><br />
</p>
<p id="an10p104c2p2">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p104c2p3">
<span class="pali m-text">Bījañhi, bhikkhave, pāpakaṁ.</span><br />
<span class="sujato m-text">Because the seed is bad.</span><br />
</p>
<p id="an10p104c2p4">
<span class="pali m-text">Evamevaṁ kho, bhikkhave, micchādiṭṭhikassa purisapuggalassa micchāsaṅkappassa micchāvācassa micchākammantassa micchāājīvassa micchāvāyāmassa micchāsatissa micchāsamādhissa micchāñāṇissa micchāvimuttissa yañceva kāyakammaṁ yathādiṭṭhi samattaṁ samādinnaṁ yañca vacīkammaṁ …</span><br />
<span class="sujato m-text">In the same way, consider a person who has wrong view, thought, speech, action, livelihood, effort, mindfulness, immersion, knowledge, and freedom.</span><br />
</p>
<p id="an10p104c2p5">
<span class="pali m-text">yañca manokammaṁ yathādiṭṭhi samattaṁ samādinnaṁ yā ca cetanā yā ca patthanā yo ca paṇidhi ye ca saṅkhārā, sabbe te dhammā aniṭṭhāya akantāya amanāpāya ahitāya dukkhāya saṁvattanti.</span><br />
<span class="sujato m-text">Whatever bodily, verbal, or mental deeds they undertake in line with that view, their intentions, aims, wishes, and choices all lead to what is unlikable, undesirable, disagreeable, harmful, and suffering.</span><br />
</p>
<p id="an10p104c2p6">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p104c2p7">
<span class="pali m-text">Diṭṭhi hissa, bhikkhave, pāpikā.</span><br />
<span class="sujato m-text">Because their view is bad.</span><br />
</p>
<p id="an10p104c3p1">
<span class="pali m-text">Sammādiṭṭhikassa, bhikkhave, purisapuggalassa sammāsaṅkappassa sammāvācassa sammākammantassa sammāājīvassa sammāvāyāmassa sammāsatissa sammāsamādhissa sammāñāṇissa sammāvimuttissa yañceva kāyakammaṁ yathādiṭṭhi samattaṁ samādinnaṁ yañca vacīkammaṁ yathādiṭṭhi samattaṁ samādinnaṁ yañca manokammaṁ yathādiṭṭhi samattaṁ samādinnaṁ yā ca cetanā yā ca patthanā yo ca paṇidhi ye ca saṅkhārā, sabbe te dhammā iṭṭhāya kantāya manāpāya hitāya sukhāya saṁvattanti.</span><br />
<span class="sujato m-text">Consider a person who has right view, thought, speech, action, livelihood, effort, mindfulness, immersion, knowledge, and freedom. Whatever bodily, verbal, or mental deeds they undertake in line with that view, their intentions, aims, wishes, and choices all lead to what is likable, desirable, agreeable, beneficial, and pleasant.</span><br />
</p>
<p id="an10p104c3p2">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p104c3p3">
<span class="pali m-text">Diṭṭhi hissa, bhikkhave, bhaddikā.</span><br />
<span class="sujato m-text">Because their view is good.</span><br />
</p>
<p id="an10p104c4p1">
<span class="pali m-text">Seyyathāpi, bhikkhave, ucchubījaṁ vā sālibījaṁ vā muddikābījaṁ vā allāya pathaviyā nikkhittaṁ yañca pathavirasaṁ upādiyati yañca āporasaṁ upādiyati sabbaṁ taṁ sātattāya madhurattāya asecanakattāya saṁvattati.</span><br />
<span class="sujato m-text">Suppose a seed of sugar cane, fine rice, or grape was planted in moist earth. Whatever nutrients it takes up from the earth and water would lead to its sweet, pleasant, and delicious taste.</span><br />
</p>
<p id="an10p104c4p2">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p104c4p3">
<span class="pali m-text">Bījañhi, bhikkhave, bhaddakaṁ.</span><br />
<span class="sujato m-text">Because the seed is fine.</span><br />
</p>
<p id="an10p104c4p4">
<span class="pali m-text">Evamevaṁ kho, bhikkhave, sammādiṭṭhikassa …pe… sammāvimuttissa yañceva kāyakammaṁ yathādiṭṭhi samattaṁ samādinnaṁ yañca vacīkammaṁ …</span><br />
<span class="sujato m-text">In the same way, consider a person who has right view, thought, speech, action, livelihood, effort, mindfulness, immersion, knowledge, and freedom.</span><br />
</p>
<p id="an10p104c4p5">
<span class="pali m-text">yañca manokammaṁ yathādiṭṭhi samattaṁ samādinnaṁ yā ca cetanā yā ca patthanā yo ca paṇidhi ye ca saṅkhārā, sabbe te dhammā iṭṭhāya kantāya manāpāya hitāya sukhāya saṁvattanti.</span><br />
<span class="sujato m-text">Whatever bodily, verbal, or mental deeds they undertake in line with that view, their intentions, aims, wishes, and choices all lead to what is likable, desirable, agreeable, beneficial, and pleasant.</span><br />
</p>
<p id="an10p104c4p6">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="an10p104c4p7">
<span class="pali m-text">Diṭṭhi hissa, bhikkhave, bhaddikā”ti.</span><br />
<span class="sujato m-text">Because their view is good.”</span><br />
</p>
<p id="an10p104c4p8">
<span class="pali m-text">Catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/an0010p0103.html">Previous</a></div>
<div class="m-col-t-6 m-text-right">
<a href="../pages/an0010p0105.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>