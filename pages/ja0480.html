<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/ja0480.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/ja0479.html">Previous</a></div>
<div class="m-col-t-6 m-text-right">
<a href="../pages/ja0481.html">Next</a></div>
</div>
<p id="ja480c0p2">
<span class="pali m-text">Terasakanipāta</span><br />
</p>
<p id="ja480c0p3">
<span class="pali m-text">Ambavagga</span><br />
</p>
<section id="akittijataka">
<span id="ja480c0p4"></span><h2><span class="pali m-text">7. Akittijātaka</span></h2>
<p id="ja480c1p1">
<span class="pali m-text">“Akittiṁ disvā sammantaṁ,</span><br />
</p>
<p id="ja480c1p2">
<span class="pali m-text">sakko bhūtapatī bravi;</span><br />
</p>
<p id="ja480c1p3">
<span class="pali m-text">Kiṁ patthayaṁ mahābrahme,</span><br />
</p>
<p id="ja480c1p4">
<span class="pali m-text">eko sammasi ghammani”.</span><br />
</p>
<p id="ja480c2p1">
<span class="pali m-text">“Dukkho punabbhavo sakka,</span><br />
</p>
<p id="ja480c2p2">
<span class="pali m-text">sarīrassa ca bhedanaṁ;</span><br />
</p>
<p id="ja480c2p3">
<span class="pali m-text">Sammohamaraṇaṁ dukkhaṁ,</span><br />
</p>
<p id="ja480c2p4">
<span class="pali m-text">tasmā sammāmi vāsava”.</span><br />
</p>
<p id="ja480c3p1">
<span class="pali m-text">“Etasmiṁ te sulapite,</span><br />
</p>
<p id="ja480c3p2">
<span class="pali m-text">patirūpe subhāsite;</span><br />
</p>
<p id="ja480c3p3">
<span class="pali m-text">Varaṁ kassapa te dammi,</span><br />
</p>
<p id="ja480c3p4">
<span class="pali m-text">yaṁ kiñci manasicchasi”.</span><br />
</p>
<p id="ja480c4p1">
<span class="pali m-text">“Varañce me ado sakka,</span><br />
</p>
<p id="ja480c4p2">
<span class="pali m-text">sabbabhūtānamissara;</span><br />
</p>
<p id="ja480c4p3">
<span class="pali m-text">Yena putte ca dāre ca,</span><br />
</p>
<p id="ja480c4p4">
<span class="pali m-text">dhanadhaññaṁ piyāni ca;</span><br />
</p>
<p id="ja480c4p5">
<span class="pali m-text">Laddhā narā na tappanti,</span><br />
</p>
<p id="ja480c4p6">
<span class="pali m-text">so lobho na mayī vase”.</span><br />
</p>
<p id="ja480c5p1">
<span class="pali m-text">“Etasmiṁ te sulapite,</span><br />
</p>
<p id="ja480c5p2">
<span class="pali m-text">patirūpe subhāsite;</span><br />
</p>
<p id="ja480c5p3">
<span class="pali m-text">Varaṁ kassapa te dammi,</span><br />
</p>
<p id="ja480c5p4">
<span class="pali m-text">yaṁ kiñci manasicchasi”.</span><br />
</p>
<p id="ja480c6p1">
<span class="pali m-text">“Varañce me ado sakka,</span><br />
</p>
<p id="ja480c6p2">
<span class="pali m-text">sabbabhūtānamissara;</span><br />
</p>
<p id="ja480c6p3">
<span class="pali m-text">Khettaṁ vatthuṁ hiraññañca,</span><br />
</p>
<p id="ja480c6p4">
<span class="pali m-text">gavāssaṁ dāsaporisaṁ;</span><br />
</p>
<p id="ja480c6p5">
<span class="pali m-text">Yena jātena jīyanti,</span><br />
</p>
<p id="ja480c6p6">
<span class="pali m-text">so doso na mayī vase”.</span><br />
</p>
<p id="ja480c7p1">
<span class="pali m-text">“Etasmiṁ te sulapite,</span><br />
</p>
<p id="ja480c7p2">
<span class="pali m-text">patirūpe subhāsite;</span><br />
</p>
<p id="ja480c7p3">
<span class="pali m-text">Varaṁ kassapa te dammi,</span><br />
</p>
<p id="ja480c7p4">
<span class="pali m-text">yaṁ kiñci manasicchasi”.</span><br />
</p>
<p id="ja480c8p1">
<span class="pali m-text">“Varañce me ado sakka,</span><br />
</p>
<p id="ja480c8p2">
<span class="pali m-text">sabbabhūtānamissara;</span><br />
</p>
<p id="ja480c8p3">
<span class="pali m-text">Bālaṁ na passe na suṇe,</span><br />
</p>
<p id="ja480c8p4">
<span class="pali m-text">na ca bālena saṁvase;</span><br />
</p>
<p id="ja480c8p5">
<span class="pali m-text">Bālenallāpasallāpaṁ,</span><br />
</p>
<p id="ja480c8p6">
<span class="pali m-text">na kare na ca rocaye”.</span><br />
</p>
<p id="ja480c9p1">
<span class="pali m-text">“Kiṁ nu te akaraṁ bālo,</span><br />
</p>
<p id="ja480c9p2">
<span class="pali m-text">vada kassapa kāraṇaṁ;</span><br />
</p>
<p id="ja480c9p3">
<span class="pali m-text">Kena kassapa bālassa,</span><br />
</p>
<p id="ja480c9p4">
<span class="pali m-text">dassanaṁ nābhikaṅkhasi”.</span><br />
</p>
<p id="ja480c10p1">
<span class="pali m-text">“Anayaṁ nayati dummedho,</span><br />
</p>
<p id="ja480c10p2">
<span class="pali m-text">adhurāyaṁ niyuñjati;</span><br />
</p>
<p id="ja480c10p3">
<span class="pali m-text">Dunnayo seyyaso hoti,</span><br />
</p>
<p id="ja480c10p4">
<span class="pali m-text">sammā vutto pakuppati;</span><br />
</p>
<p id="ja480c10p5">
<span class="pali m-text">Vinayaṁ so na jānāti,</span><br />
</p>
<p id="ja480c10p6">
<span class="pali m-text">sādhu tassa adassanaṁ”.</span><br />
</p>
<p id="ja480c11p1">
<span class="pali m-text">“Etasmiṁ te sulapite,</span><br />
</p>
<p id="ja480c11p2">
<span class="pali m-text">patirūpe subhāsite;</span><br />
</p>
<p id="ja480c11p3">
<span class="pali m-text">Varaṁ kassapa te dammi,</span><br />
</p>
<p id="ja480c11p4">
<span class="pali m-text">yaṁ kiñci manasicchasi”.</span><br />
</p>
<p id="ja480c12p1">
<span class="pali m-text">“Varañce me ado sakka,</span><br />
</p>
<p id="ja480c12p2">
<span class="pali m-text">sabbabhūtānamissara;</span><br />
</p>
<p id="ja480c12p3">
<span class="pali m-text">Dhīraṁ passe suṇe dhīraṁ,</span><br />
</p>
<p id="ja480c12p4">
<span class="pali m-text">dhīrena saha saṁvase;</span><br />
</p>
<p id="ja480c12p5">
<span class="pali m-text">Dhīrenallāpasallāpaṁ,</span><br />
</p>
<p id="ja480c12p6">
<span class="pali m-text">taṁ kare tañca rocaye”.</span><br />
</p>
<p id="ja480c13p1">
<span class="pali m-text">“Kiṁ nu te akaraṁ dhīro,</span><br />
</p>
<p id="ja480c13p2">
<span class="pali m-text">vada kassapa kāraṇaṁ;</span><br />
</p>
<p id="ja480c13p3">
<span class="pali m-text">Kena kassapa dhīrassa,</span><br />
</p>
<p id="ja480c13p4">
<span class="pali m-text">dassanaṁ abhikaṅkhasi”.</span><br />
</p>
<p id="ja480c14p1">
<span class="pali m-text">“Nayaṁ nayati medhāvī,</span><br />
</p>
<p id="ja480c14p2">
<span class="pali m-text">adhurāyaṁ na yuñjati;</span><br />
</p>
<p id="ja480c14p3">
<span class="pali m-text">Sunayo seyyaso hoti,</span><br />
</p>
<p id="ja480c14p4">
<span class="pali m-text">sammā vutto na kuppati;</span><br />
</p>
<p id="ja480c14p5">
<span class="pali m-text">Vinayaṁ so pajānāti,</span><br />
</p>
<p id="ja480c14p6">
<span class="pali m-text">sādhu tena samāgamo”.</span><br />
</p>
<p id="ja480c15p1">
<span class="pali m-text">“Etasmiṁ te sulapite,</span><br />
</p>
<p id="ja480c15p2">
<span class="pali m-text">patirūpe subhāsite;</span><br />
</p>
<p id="ja480c15p3">
<span class="pali m-text">Varaṁ kassapa te dammi,</span><br />
</p>
<p id="ja480c15p4">
<span class="pali m-text">yaṁ kiñci manasicchasi”.</span><br />
</p>
<p id="ja480c16p1">
<span class="pali m-text">“Varañce me ado sakka,</span><br />
</p>
<p id="ja480c16p2">
<span class="pali m-text">sabbabhūtānamissara;</span><br />
</p>
<p id="ja480c16p3">
<span class="pali m-text">Tato ratyā vivasāne,</span><br />
</p>
<p id="ja480c16p4">
<span class="pali m-text">sūriyuggamanaṁ pati;</span><br />
</p>
<p id="ja480c16p5">
<span class="pali m-text">Dibbā bhakkhā pātubhaveyyuṁ,</span><br />
</p>
<p id="ja480c16p6">
<span class="pali m-text">sīlavanto ca yācakā.</span><br />
</p>
<p id="ja480c17p1">
<span class="pali m-text">Dadato me na khīyetha,</span><br />
</p>
<p id="ja480c17p2">
<span class="pali m-text">datvā nānutapeyyahaṁ;</span><br />
</p>
<p id="ja480c17p3">
<span class="pali m-text">Dadaṁ cittaṁ pasādeyyaṁ,</span><br />
</p>
<p id="ja480c17p4">
<span class="pali m-text">etaṁ sakka varaṁ vare”.</span><br />
</p>
<p id="ja480c18p1">
<span class="pali m-text">“Etasmiṁ te sulapite,</span><br />
</p>
<p id="ja480c18p2">
<span class="pali m-text">patirūpe subhāsite;</span><br />
</p>
<p id="ja480c18p3">
<span class="pali m-text">Varaṁ kassapa te dammi,</span><br />
</p>
<p id="ja480c18p4">
<span class="pali m-text">yaṁ kiñci manasicchasi”.</span><br />
</p>
<p id="ja480c19p1">
<span class="pali m-text">“Varañce me ado sakka,</span><br />
</p>
<p id="ja480c19p2">
<span class="pali m-text">sabbabhūtānamissara;</span><br />
</p>
<p id="ja480c19p3">
<span class="pali m-text">Na maṁ puna upeyyāsi,</span><br />
</p>
<p id="ja480c19p4">
<span class="pali m-text">etaṁ sakka varaṁ vare”.</span><br />
</p>
<p id="ja480c20p1">
<span class="pali m-text">“Bahūhi vatacariyāhi,</span><br />
</p>
<p id="ja480c20p2">
<span class="pali m-text">narā ca atha nāriyo;</span><br />
</p>
<p id="ja480c20p3">
<span class="pali m-text">Dassanaṁ abhikaṅkhanti,</span><br />
</p>
<p id="ja480c20p4">
<span class="pali m-text">kiṁ nu me dassane bhayaṁ”.</span><br />
</p>
<p id="ja480c21p1">
<span class="pali m-text">“Taṁ tādisaṁ devavaṇṇaṁ,</span><br />
</p>
<p id="ja480c21p2">
<span class="pali m-text">sabbakāmasamiddhinaṁ;</span><br />
</p>
<p id="ja480c21p3">
<span class="pali m-text">Disvā tapo pamajjeyyaṁ,</span><br />
</p>
<p id="ja480c21p4">
<span class="pali m-text">etaṁ te dassane bhayan”ti.</span><br />
</p>
<p id="ja480c22p1">
<span class="pali m-text">Akittijātakaṁ sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/ja0479.html">Previous</a></div>
<div class="m-col-t-6 m-text-right">
<a href="../pages/ja0481.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>