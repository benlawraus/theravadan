<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0fjz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0fjz.html" />
  <meta property="og:description" content="Chakkanipāta Avāriyavagga 5. Āsaṅkajātaka “Āsāvatī nāma latā, jātā cittalatāvane; Tassā vassasahassena, ekaṁ nibbattate phalaṁ. Taṁ devā payirupāsanti, tāva dūraphalaṁ satiṁ; Āsīseva tuvaṁ rāja, āsā phalavatī sukhā. Āsīsateva so pakkhī, āsīsateva so dijo; Tassa cāsā samijjhati, tāva dūragatā satī; Āsīseva tuvaṁ rāja, āsā phalavatī sukhā”. “Sampesi kho maṁ vācāya, na …" />
  <meta name="twitter:description" content="Chakkanipāta Avāriyavagga 5. Āsaṅkajātaka “Āsāvatī nāma latā, jātā cittalatāvane; Tassā vassasahassena, ekaṁ nibbattate phalaṁ. Taṁ devā payirupāsanti, tāva dūraphalaṁ satiṁ; Āsīseva tuvaṁ rāja, āsā phalavatī sukhā. Āsīsateva so pakkhī, āsīsateva so dijo; Tassa cāsā samijjhati, tāva dūragatā satī; Āsīseva tuvaṁ rāja, āsā phalavatī sukhā”. “Sampesi kho maṁ vācāya, na …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="chakkanipata">
<h2><a href="#chakkanipata">Chakkanipāta</a></h2>
<section id="avariyavagga">
<h3><a href="#avariyavagga">Avāriyavagga</a></h3>
<section id="asankajataka">
<h4><a href="#asankajataka">5. Āsaṅkajātaka</a></h4>
<p id="ja380c1p1">
<span class="m-text m-primary">“Āsāvatī nāma latā,</span><br />
</p>
<p id="ja380c1p2">
<span class="m-text m-primary">jātā cittalatāvane;</span><br />
</p>
<p id="ja380c1p3">
<span class="m-text m-primary">Tassā vassasahassena,</span><br />
</p>
<p id="ja380c1p4">
<span class="m-text m-primary">ekaṁ nibbattate phalaṁ.</span><br />
</p>
<p id="ja380c2p1">
<span class="m-text m-primary">Taṁ devā payirupāsanti,</span><br />
</p>
<p id="ja380c2p2">
<span class="m-text m-primary">tāva dūraphalaṁ satiṁ;</span><br />
</p>
<p id="ja380c2p3">
<span class="m-text m-primary">Āsīseva tuvaṁ rāja,</span><br />
</p>
<p id="ja380c2p4">
<span class="m-text m-primary">āsā phalavatī sukhā.</span><br />
</p>
<p id="ja380c3p1">
<span class="m-text m-primary">Āsīsateva so pakkhī,</span><br />
</p>
<p id="ja380c3p2">
<span class="m-text m-primary">āsīsateva so dijo;</span><br />
</p>
<p id="ja380c3p3">
<span class="m-text m-primary">Tassa cāsā samijjhati,</span><br />
</p>
<p id="ja380c3p4">
<span class="m-text m-primary">tāva dūragatā satī;</span><br />
</p>
<p id="ja380c3p5">
<span class="m-text m-primary">Āsīseva tuvaṁ rāja,</span><br />
</p>
<p id="ja380c3p6">
<span class="m-text m-primary">āsā phalavatī sukhā”.</span><br />
</p>
<p id="ja380c4p1">
<span class="m-text m-primary">“Sampesi kho maṁ vācāya,</span><br />
</p>
<p id="ja380c4p2">
<span class="m-text m-primary">na ca sampesi kammunā;</span><br />
</p>
<p id="ja380c4p3">
<span class="m-text m-primary">Mālā sereyyakasseva,</span><br />
</p>
<p id="ja380c4p4">
<span class="m-text m-primary">vaṇṇavantā agandhikā.</span><br />
</p>
<p id="ja380c5p1">
<span class="m-text m-primary">Aphalaṁ madhuraṁ vācaṁ,</span><br />
</p>
<p id="ja380c5p2">
<span class="m-text m-primary">yo mittesu pakubbati;</span><br />
</p>
<p id="ja380c5p3">
<span class="m-text m-primary">Adadaṁ avissajaṁ bhogaṁ,</span><br />
</p>
<p id="ja380c5p4">
<span class="m-text m-primary">sandhi tenassa jīrati.</span><br />
</p>
<p id="ja380c6p1">
<span class="m-text m-primary">Yañhi kayirā tañhi vade,</span><br />
</p>
<p id="ja380c6p2">
<span class="m-text m-primary">yaṁ na kayirā na taṁ vade;</span><br />
</p>
<p id="ja380c6p3">
<span class="m-text m-primary">Akarontaṁ bhāsamānaṁ,</span><br />
</p>
<p id="ja380c6p4">
<span class="m-text m-primary">parijānanti paṇḍitā.</span><br />
</p>
<p id="ja380c7p1">
<span class="m-text m-primary">Balañca vata me khīṇaṁ,</span><br />
</p>
<p id="ja380c7p2">
<span class="m-text m-primary">pātheyyañca na vijjati;</span><br />
</p>
<p id="ja380c7p3">
<span class="m-text m-primary">Saṅke pāṇūparodhāya,</span><br />
</p>
<p id="ja380c7p4">
<span class="m-text m-primary">handa dāni vajāmahaṁ”.</span><br />
</p>
<p id="ja380c8p1">
<span class="m-text m-primary">“Etadeva hi me nāmaṁ,</span><br />
</p>
<p id="ja380c8p2">
<span class="m-text m-primary">Yaṁ nāmasmi rathesabha;</span><br />
</p>
<p id="ja380c8p3">
<span class="m-text m-primary">Āgamehi mahārāja,</span><br />
</p>
<p id="ja380c8p4">
<span class="m-text m-primary">Pitaraṁ āmantayāmahan”ti.</span><br />
</p>
<p id="ja380c9p1">
<span class="m-text m-primary">Āsaṅkajātakaṁ pañcamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>