<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-ap0481.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0480.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0482.html">Next</a></div>
</div>
<p id="tha-ap481c0p2">
<span class="pali m-text">Naḷamālivagga</span><br />
</p>
<section id="panadhidayakattheraapadana">
<span id="tha-ap481c0p3"></span><h2><span class="pali m-text">9. Pānadhidāyakattheraapadāna</span></h2>
<p id="tha-ap481c1p1">
<span class="pali m-text">“Anomadassī bhagavā,</span><br />
</p>
<p id="tha-ap481c1p2">
<span class="pali m-text">lokajeṭṭho narāsabho;</span><br />
</p>
<p id="tha-ap481c1p3">
<span class="pali m-text">Divāvihārā nikkhamma,</span><br />
</p>
<p id="tha-ap481c1p4">
<span class="pali m-text">pathamāruhi cakkhumā.</span><br />
</p>
<p id="tha-ap481c2p1">
<span class="pali m-text">Pānadhiṁ sukataṁ gayha,</span><br />
</p>
<p id="tha-ap481c2p2">
<span class="pali m-text">addhānaṁ paṭipajjahaṁ;</span><br />
</p>
<p id="tha-ap481c2p3">
<span class="pali m-text">Tatthaddasāsiṁ sambuddhaṁ,</span><br />
</p>
<p id="tha-ap481c2p4">
<span class="pali m-text">pattikaṁ cārudassanaṁ.</span><br />
</p>
<p id="tha-ap481c3p1">
<span class="pali m-text">Sakaṁ cittaṁ pasādetvā,</span><br />
</p>
<p id="tha-ap481c3p2">
<span class="pali m-text">nīharitvāna pānadhiṁ;</span><br />
</p>
<p id="tha-ap481c3p3">
<span class="pali m-text">Pādamūle ṭhapetvāna,</span><br />
</p>
<p id="tha-ap481c3p4">
<span class="pali m-text">idaṁ vacanamabraviṁ.</span><br />
</p>
<p id="tha-ap481c4p1">
<span class="pali m-text">‘Abhirūha mahāvīra,</span><br />
</p>
<p id="tha-ap481c4p2">
<span class="pali m-text">sugatinda vināyaka;</span><br />
</p>
<p id="tha-ap481c4p3">
<span class="pali m-text">Ito phalaṁ labhissāmi,</span><br />
</p>
<p id="tha-ap481c4p4">
<span class="pali m-text">so me attho samijjhatu’.</span><br />
</p>
<p id="tha-ap481c5p1">
<span class="pali m-text">Anomadassī bhagavā,</span><br />
</p>
<p id="tha-ap481c5p2">
<span class="pali m-text">lokajeṭṭho narāsabho;</span><br />
</p>
<p id="tha-ap481c5p3">
<span class="pali m-text">Pānadhiṁ abhirūhitvā,</span><br />
</p>
<p id="tha-ap481c5p4">
<span class="pali m-text">idaṁ vacanamabravi.</span><br />
</p>
<p id="tha-ap481c6p1">
<span class="pali m-text">‘Yo pānadhiṁ me adāsi,</span><br />
</p>
<p id="tha-ap481c6p2">
<span class="pali m-text">pasanno sehi pāṇibhi;</span><br />
</p>
<p id="tha-ap481c6p3">
<span class="pali m-text">Tamahaṁ kittayissāmi,</span><br />
</p>
<p id="tha-ap481c6p4">
<span class="pali m-text">suṇātha mama bhāsato’.</span><br />
</p>
<p id="tha-ap481c7p1">
<span class="pali m-text">Buddhassa giramaññāya,</span><br />
</p>
<p id="tha-ap481c7p2">
<span class="pali m-text">sabbe devā samāgatā;</span><br />
</p>
<p id="tha-ap481c7p3">
<span class="pali m-text">Udaggacittā sumanā,</span><br />
</p>
<p id="tha-ap481c7p4">
<span class="pali m-text">vedajātā katañjalī.</span><br />
</p>
<p id="tha-ap481c8p1">
<span class="pali m-text">‘Pānadhīnaṁ padānena,</span><br />
</p>
<p id="tha-ap481c8p2">
<span class="pali m-text">sukhitoyaṁ bhavissati;</span><br />
</p>
<p id="tha-ap481c8p3">
<span class="pali m-text">Pañcapaññāsakkhattuñca,</span><br />
</p>
<p id="tha-ap481c8p4">
<span class="pali m-text">devarajjaṁ karissati.</span><br />
</p>
<p id="tha-ap481c9p1">
<span class="pali m-text">Sahassakkhattuṁ rājā ca,</span><br />
</p>
<p id="tha-ap481c9p2">
<span class="pali m-text">cakkavattī bhavissati;</span><br />
</p>
<p id="tha-ap481c9p3">
<span class="pali m-text">Padesarajjaṁ vipulaṁ,</span><br />
</p>
<p id="tha-ap481c9p4">
<span class="pali m-text">gaṇanāto asaṅkhiyaṁ.</span><br />
</p>
<p id="tha-ap481c10p1">
<span class="pali m-text">Aparimeyye ito kappe,</span><br />
</p>
<p id="tha-ap481c10p2">
<span class="pali m-text">okkākakulasambhavo;</span><br />
</p>
<p id="tha-ap481c10p3">
<span class="pali m-text">Gotamo nāma gottena,</span><br />
</p>
<p id="tha-ap481c10p4">
<span class="pali m-text">satthā loke bhavissati.</span><br />
</p>
<p id="tha-ap481c11p1">
<span class="pali m-text">Tassa dhammesu dāyādo,</span><br />
</p>
<p id="tha-ap481c11p2">
<span class="pali m-text">oraso dhammanimmito;</span><br />
</p>
<p id="tha-ap481c11p3">
<span class="pali m-text">Sabbāsave pariññāya,</span><br />
</p>
<p id="tha-ap481c11p4">
<span class="pali m-text">nibbāyissatināsavo.</span><br />
</p>
<p id="tha-ap481c12p1">
<span class="pali m-text">Devaloke manusse vā,</span><br />
</p>
<p id="tha-ap481c12p2">
<span class="pali m-text">nibbattissati puññavā;</span><br />
</p>
<p id="tha-ap481c12p3">
<span class="pali m-text">Devayānapaṭibhāgaṁ,</span><br />
</p>
<p id="tha-ap481c12p4">
<span class="pali m-text">yānaṁ paṭilabhissati’.</span><br />
</p>
<p id="tha-ap481c13p1">
<span class="pali m-text">Pāsādā sivikā vayhaṁ,</span><br />
</p>
<p id="tha-ap481c13p2">
<span class="pali m-text">hatthino samalaṅkatā;</span><br />
</p>
<p id="tha-ap481c13p3">
<span class="pali m-text">Rathā vājaññasaṁyuttā,</span><br />
</p>
<p id="tha-ap481c13p4">
<span class="pali m-text">sadā pātubhavanti me.</span><br />
</p>
<p id="tha-ap481c14p1">
<span class="pali m-text">Agārā nikkhamantopi,</span><br />
</p>
<p id="tha-ap481c14p2">
<span class="pali m-text">rathena nikkhamiṁ ahaṁ;</span><br />
</p>
<p id="tha-ap481c14p3">
<span class="pali m-text">Kesesu chijjamānesu,</span><br />
</p>
<p id="tha-ap481c14p4">
<span class="pali m-text">arahattamapāpuṇiṁ.</span><br />
</p>
<p id="tha-ap481c15p1">
<span class="pali m-text">Lābhā mayhaṁ suladdhaṁ me,</span><br />
</p>
<p id="tha-ap481c15p2">
<span class="pali m-text">vāṇijjaṁ suppayojitaṁ;</span><br />
</p>
<p id="tha-ap481c15p3">
<span class="pali m-text">Datvāna pānadhiṁ ekaṁ,</span><br />
</p>
<p id="tha-ap481c15p4">
<span class="pali m-text">pattomhi acalaṁ padaṁ.</span><br />
</p>
<p id="tha-ap481c16p1">
<span class="pali m-text">Aparimeyye ito kappe,</span><br />
</p>
<p id="tha-ap481c16p2">
<span class="pali m-text">yaṁ pānadhimadāsahaṁ;</span><br />
</p>
<p id="tha-ap481c16p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap481c16p4">
<span class="pali m-text">pānadhissa idaṁ phalaṁ.</span><br />
</p>
<p id="tha-ap481c17p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap481c17p2">
<span class="pali m-text">…pe…</span><br />
</p>
<p id="tha-ap481c17p3">
<span class="pali m-text">viharāmi anāsavo.</span><br />
</p>
<p id="tha-ap481c18p1">
<span class="pali m-text">Svāgataṁ vata me āsi,</span><br />
</p>
<p id="tha-ap481c18p2">
<span class="pali m-text">…pe…</span><br />
</p>
<p id="tha-ap481c18p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap481c19p1">
<span class="pali m-text">Paṭisambhidā catasso,</span><br />
</p>
<p id="tha-ap481c19p2">
<span class="pali m-text">…pe…</span><br />
</p>
<p id="tha-ap481c19p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap481c20p1">
<span class="pali m-text">Itthaṁ sudaṁ āyasmā pānadhidāyako thero imā gāthāyo abhāsitthāti.</span><br />
</p>
<p id="tha-ap481c21p1">
<span class="pali m-text">Pānadhidāyakattherassāpadānaṁ navamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0480.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0482.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>