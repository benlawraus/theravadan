<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pvy007z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://www.theravadan.org/pages/pvy007z.html" />
  <meta property="og:description" content="Uragavagga 7. Sattaputtakhādapetivatthu “Naggā dubbaṇṇarūpāsi, duggandhā pūti vāyasi; Makkhikāhi parikiṇṇā, kā nu tvaṁ idha tiṭṭhasī”ti. “Ahaṁ bhadante petīmhi, duggatā yamalokikā; Pāpakammaṁ karitvāna, petalokaṁ ito gatā. Kālena satta puttāni, sāyaṁ satta punāpare; Vijāyitvāna khādāmi, tepi nā honti me alaṁ. Pariḍayhati dhūmāyati, khudāya hadayaṁ mama; Nibbutiṁ nādhigacchāmi …" />
  <meta name="twitter:description" content="Uragavagga 7. Sattaputtakhādapetivatthu “Naggā dubbaṇṇarūpāsi, duggandhā pūti vāyasi; Makkhikāhi parikiṇṇā, kā nu tvaṁ idha tiṭṭhasī”ti. “Ahaṁ bhadante petīmhi, duggatā yamalokikā; Pāpakammaṁ karitvāna, petalokaṁ ito gatā. Kālena satta puttāni, sāyaṁ satta punāpare; Vijāyitvāna khādāmi, tepi nā honti me alaṁ. Pariḍayhati dhūmāyati, khudāya hadayaṁ mama; Nibbutiṁ nādhigacchāmi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="uragavagga">
<h2><a href="#uragavagga">Uragavagga</a></h2>
<section id="sattaputtakhadapetivatthu">
<h3><a href="#sattaputtakhadapetivatthu">7. Sattaputtakhādapetivatthu</a></h3>
<p id="pv7c1p1">
<span class="m-text m-primary">“Naggā dubbaṇṇarūpāsi,</span><br />
</p>
<p id="pv7c1p2">
<span class="m-text m-primary">duggandhā pūti vāyasi;</span><br />
</p>
<p id="pv7c1p3">
<span class="m-text m-primary">Makkhikāhi parikiṇṇā,</span><br />
</p>
<p id="pv7c1p4">
<span class="m-text m-primary">kā nu tvaṁ idha tiṭṭhasī”ti.</span><br />
</p>
<p id="pv7c2p1">
<span class="m-text m-primary">“Ahaṁ bhadante petīmhi,</span><br />
</p>
<p id="pv7c2p2">
<span class="m-text m-primary">duggatā yamalokikā;</span><br />
</p>
<p id="pv7c2p3">
<span class="m-text m-primary">Pāpakammaṁ karitvāna,</span><br />
</p>
<p id="pv7c2p4">
<span class="m-text m-primary">petalokaṁ ito gatā.</span><br />
</p>
<p id="pv7c3p1">
<span class="m-text m-primary">Kālena satta puttāni,</span><br />
</p>
<p id="pv7c3p2">
<span class="m-text m-primary">sāyaṁ satta punāpare;</span><br />
</p>
<p id="pv7c3p3">
<span class="m-text m-primary">Vijāyitvāna khādāmi,</span><br />
</p>
<p id="pv7c3p4">
<span class="m-text m-primary">tepi nā honti me alaṁ.</span><br />
</p>
<p id="pv7c4p1">
<span class="m-text m-primary">Pariḍayhati dhūmāyati,</span><br />
</p>
<p id="pv7c4p2">
<span class="m-text m-primary">khudāya hadayaṁ mama;</span><br />
</p>
<p id="pv7c4p3">
<span class="m-text m-primary">Nibbutiṁ nādhigacchāmi,</span><br />
</p>
<p id="pv7c4p4">
<span class="m-text m-primary">aggidaḍḍhāva ātape”ti.</span><br />
</p>
<p id="pv7c5p1">
<span class="m-text m-primary">“Kiṁ nu kāyena vācāya,</span><br />
</p>
<p id="pv7c5p2">
<span class="m-text m-primary">manasā dukkaṭaṁ kataṁ;</span><br />
</p>
<p id="pv7c5p3">
<span class="m-text m-primary">Kissa kammavipākena,</span><br />
</p>
<p id="pv7c5p4">
<span class="m-text m-primary">puttamaṁsāni khādasī”ti.</span><br />
</p>
<p id="pv7c6p1">
<span class="m-text m-primary">“Ahū mayhaṁ duve puttā,</span><br />
</p>
<p id="pv7c6p2">
<span class="m-text m-primary">ubho sampattayobbanā;</span><br />
</p>
<p id="pv7c6p3">
<span class="m-text m-primary">Sāhaṁ puttabalūpetā,</span><br />
</p>
<p id="pv7c6p4">
<span class="m-text m-primary">sāmikaṁ atimaññisaṁ.</span><br />
</p>
<p id="pv7c7p1">
<span class="m-text m-primary">Tato me sāmiko kuddho,</span><br />
</p>
<p id="pv7c7p2">
<span class="m-text m-primary">sapatiṁ mayhamānayi;</span><br />
</p>
<p id="pv7c7p3">
<span class="m-text m-primary">Sā ca gabbhaṁ alabhittha,</span><br />
</p>
<p id="pv7c7p4">
<span class="m-text m-primary">tassā pāpaṁ acetayiṁ.</span><br />
</p>
<p id="pv7c8p1">
<span class="m-text m-primary">Sāhaṁ paduṭṭhamanasā,</span><br />
</p>
<p id="pv7c8p2">
<span class="m-text m-primary">akariṁ gabbhapātanaṁ;</span><br />
</p>
<p id="pv7c8p3">
<span class="m-text m-primary">Tassā temāsiko gabbho,</span><br />
</p>
<p id="pv7c8p4">
<span class="m-text m-primary">pūtilohitako pati.</span><br />
</p>
<p id="pv7c9p1">
<span class="m-text m-primary">Tadassā mātā kupitā,</span><br />
</p>
<p id="pv7c9p2">
<span class="m-text m-primary">mayhaṁ ñātī samānayi;</span><br />
</p>
<p id="pv7c9p3">
<span class="m-text m-primary">Sapathañca maṁ kāresi,</span><br />
</p>
<p id="pv7c9p4">
<span class="m-text m-primary">paribhāsāpayī ca maṁ.</span><br />
</p>
<p id="pv7c10p1">
<span class="m-text m-primary">Sāhaṁ ghorañca sapathaṁ,</span><br />
</p>
<p id="pv7c10p2">
<span class="m-text m-primary">musāvādaṁ abhāsisaṁ;</span><br />
</p>
<p id="pv7c10p3">
<span class="m-text m-primary">‘Puttamaṁsāni khādāmi,</span><br />
</p>
<p id="pv7c10p4">
<span class="m-text m-primary">sace taṁ pakataṁ mayā’.</span><br />
</p>
<p id="pv7c11p1">
<span class="m-text m-primary">Tassa kammassa vipākena,</span><br />
</p>
<p id="pv7c11p2">
<span class="m-text m-primary">musāvādassa cūbhayaṁ;</span><br />
</p>
<p id="pv7c11p3">
<span class="m-text m-primary">Puttamaṁsāni khādāmi,</span><br />
</p>
<p id="pv7c11p4">
<span class="m-text m-primary">pubbalohitamakkhitā”ti.</span><br />
</p>
<p id="pv7c12p1">
<span class="m-text m-primary">Sattaputtakhādapetivatthu sattamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>