<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy00qz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy00qz.html" />
  <meta property="og:description" content="Sīhāsaniyavagga 9. Sopākattheraapadāna “Pabbhāraṁ sodhayantassa, vipine pabbatuttame; Siddhattho nāma bhagavā, āgacchi mama santikaṁ. Buddhaṁ upagataṁ disvā, lokajeṭṭhassa tādino; Santharaṁ paññapetvāna, pupphāsanamadāsahaṁ. Pupphāsane nisīditvā, siddhattho lokanāyako; Mamañca gatimaññāya, aniccatamudāhari. ‘Aniccā vata saṅkhārā, uppādavayadhammino; Uppajjitvā nirujjhanti, tesaṁ vūpasamo sukho’. Idaṁ vatvāna sabbaññū, lokajeṭṭho narāsabho; Nabhaṁ abbhuggami vīro, haṁsarājāva …" />
  <meta name="twitter:description" content="Sīhāsaniyavagga 9. Sopākattheraapadāna “Pabbhāraṁ sodhayantassa, vipine pabbatuttame; Siddhattho nāma bhagavā, āgacchi mama santikaṁ. Buddhaṁ upagataṁ disvā, lokajeṭṭhassa tādino; Santharaṁ paññapetvāna, pupphāsanamadāsahaṁ. Pupphāsane nisīditvā, siddhattho lokanāyako; Mamañca gatimaññāya, aniccatamudāhari. ‘Aniccā vata saṅkhārā, uppādavayadhammino; Uppajjitvā nirujjhanti, tesaṁ vūpasamo sukho’. Idaṁ vatvāna sabbaññū, lokajeṭṭho narāsabho; Nabhaṁ abbhuggami vīro, haṁsarājāva …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="sihasaniyavagga">
<h2><a href="#sihasaniyavagga">Sīhāsaniyavagga</a></h2>
<section id="sopakattheraapadana">
<h3><a href="#sopakattheraapadana">9. Sopākattheraapadāna</a></h3>
<p id="tha-ap21c1p1">
<span class="m-text m-primary">“Pabbhāraṁ sodhayantassa,</span><br />
</p>
<p id="tha-ap21c1p2">
<span class="m-text m-primary">vipine pabbatuttame;</span><br />
</p>
<p id="tha-ap21c1p3">
<span class="m-text m-primary">Siddhattho nāma bhagavā,</span><br />
</p>
<p id="tha-ap21c1p4">
<span class="m-text m-primary">āgacchi mama santikaṁ.</span><br />
</p>
<p id="tha-ap21c2p1">
<span class="m-text m-primary">Buddhaṁ upagataṁ disvā,</span><br />
</p>
<p id="tha-ap21c2p2">
<span class="m-text m-primary">lokajeṭṭhassa tādino;</span><br />
</p>
<p id="tha-ap21c2p3">
<span class="m-text m-primary">Santharaṁ paññapetvāna,</span><br />
</p>
<p id="tha-ap21c2p4">
<span class="m-text m-primary">pupphāsanamadāsahaṁ.</span><br />
</p>
<p id="tha-ap21c3p1">
<span class="m-text m-primary">Pupphāsane nisīditvā,</span><br />
</p>
<p id="tha-ap21c3p2">
<span class="m-text m-primary">siddhattho lokanāyako;</span><br />
</p>
<p id="tha-ap21c3p3">
<span class="m-text m-primary">Mamañca gatimaññāya,</span><br />
</p>
<p id="tha-ap21c3p4">
<span class="m-text m-primary">aniccatamudāhari.</span><br />
</p>
<p id="tha-ap21c4p1">
<span class="m-text m-primary">‘Aniccā vata saṅkhārā,</span><br />
</p>
<p id="tha-ap21c4p2">
<span class="m-text m-primary">uppādavayadhammino;</span><br />
</p>
<p id="tha-ap21c4p3">
<span class="m-text m-primary">Uppajjitvā nirujjhanti,</span><br />
</p>
<p id="tha-ap21c4p4">
<span class="m-text m-primary">tesaṁ vūpasamo sukho’.</span><br />
</p>
<p id="tha-ap21c5p1">
<span class="m-text m-primary">Idaṁ vatvāna sabbaññū,</span><br />
</p>
<p id="tha-ap21c5p2">
<span class="m-text m-primary">lokajeṭṭho narāsabho;</span><br />
</p>
<p id="tha-ap21c5p3">
<span class="m-text m-primary">Nabhaṁ abbhuggami vīro,</span><br />
</p>
<p id="tha-ap21c5p4">
<span class="m-text m-primary">haṁsarājāva ambare.</span><br />
</p>
<p id="tha-ap21c6p1">
<span class="m-text m-primary">Sakaṁ diṭṭhiṁ jahitvāna,</span><br />
</p>
<p id="tha-ap21c6p2">
<span class="m-text m-primary">bhāvayāniccasaññahaṁ;</span><br />
</p>
<p id="tha-ap21c6p3">
<span class="m-text m-primary">Ekāhaṁ bhāvayitvāna,</span><br />
</p>
<p id="tha-ap21c6p4">
<span class="m-text m-primary">tattha kālaṁ kato ahaṁ.</span><br />
</p>
<p id="tha-ap21c7p1">
<span class="m-text m-primary">Dve sampattī anubhotvā,</span><br />
</p>
<p id="tha-ap21c7p2">
<span class="m-text m-primary">sukkamūlena codito;</span><br />
</p>
<p id="tha-ap21c7p3">
<span class="m-text m-primary">Pacchime bhave sampatte,</span><br />
</p>
<p id="tha-ap21c7p4">
<span class="m-text m-primary">sapākayonupāgamiṁ.</span><br />
</p>
<p id="tha-ap21c8p1">
<span class="m-text m-primary">Agārā abhinikkhamma,</span><br />
</p>
<p id="tha-ap21c8p2">
<span class="m-text m-primary">pabbajiṁ anagāriyaṁ;</span><br />
</p>
<p id="tha-ap21c8p3">
<span class="m-text m-primary">Jātiyā sattavassohaṁ,</span><br />
</p>
<p id="tha-ap21c8p4">
<span class="m-text m-primary">arahattamapāpuṇiṁ.</span><br />
</p>
<p id="tha-ap21c9p1">
<span class="m-text m-primary">Āraddhavīriyo pahitatto,</span><br />
</p>
<p id="tha-ap21c9p2">
<span class="m-text m-primary">Sīlesu susamāhito;</span><br />
</p>
<p id="tha-ap21c9p3">
<span class="m-text m-primary">Tosetvāna mahānāgaṁ,</span><br />
</p>
<p id="tha-ap21c9p4">
<span class="m-text m-primary">Alatthaṁ upasampadaṁ.</span><br />
</p>
<p id="tha-ap21c10p1">
<span class="m-text m-primary">Catunnavutito kappe,</span><br />
</p>
<p id="tha-ap21c10p2">
<span class="m-text m-primary">yaṁ kammamakariṁ tadā;</span><br />
</p>
<p id="tha-ap21c10p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap21c10p4">
<span class="m-text m-primary">pupphadānassidaṁ phalaṁ.</span><br />
</p>
<p id="tha-ap21c11p1">
<span class="m-text m-primary">Catunnavutito kappe,</span><br />
</p>
<p id="tha-ap21c11p2">
<span class="m-text m-primary">yaṁ saññaṁ bhāvayiṁ tadā;</span><br />
</p>
<p id="tha-ap21c11p3">
<span class="m-text m-primary">Taṁ saññaṁ bhāvayantassa,</span><br />
</p>
<p id="tha-ap21c11p4">
<span class="m-text m-primary">patto me āsavakkhayo.</span><br />
</p>
<p id="tha-ap21c12p1">
<span class="m-text m-primary">Paṭisambhidā catasso,</span><br />
</p>
<p id="tha-ap21c12p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap21c12p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap21c12p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap21c13p1">
<span class="m-text m-primary">Itthaṁ sudaṁ āyasmā sopāko thero imā gāthāyo abhāsitthāti.</span><br />
</p>
<p id="tha-ap21c14p1">
<span class="m-text m-primary">Sopākattherassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>