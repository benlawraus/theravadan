<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mil0005p0002p0002.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/mil0005p0002p0001.html">Previous</a></div>
<div class="m-col-t-6 m-text-right">
<a href="https://www.theravadan.org/pages/mil0005p0002p0003.html">Next</a></div>
</div>
<p id="mil5p2p2c0p2">
<span class="pali m-text">Meṇḍakapañha</span><br />
</p>
<p id="mil5p2p2c0p3">
<span class="pali m-text">Abhejjavagga</span><br />
</p>
<section id="abyakaraniyapanha">
<span id="mil5p2p2c0p4"></span><h2><span class="pali m-text">2. Abyākaraṇīyapañha</span></h2>
<p id="mil5p2p2c1p1">
<span class="pali m-text">“Bhante nāgasena, bhāsitampetaṁ bhagavatā—</span><br />
</p>
<p id="mil5p2p2c1p2">
<span class="pali m-text">‘natthānanda, tathāgatassa dhammesu ācariyamuṭṭhī’ti, puna ca therena mālukyaputtena pañhaṁ puṭṭho na byākāsi.</span><br />
</p>
<p id="mil5p2p2c1p3">
<span class="pali m-text">Eso kho, bhante nāgasena, pañho dvayanto ekantanissito bhavissati ajānanena vā guyhakaraṇena vā.</span><br />
</p>
<p id="mil5p2p2c1p4">
<span class="pali m-text">Yadi, bhante nāgasena, bhagavatā bhaṇitaṁ—</span><br />
</p>
<p id="mil5p2p2c1p5">
<span class="pali m-text">‘natthānanda, tathāgatassa dhammesu ācariyamuṭṭhī’ti, tena hi therassa mālukyaputtassa ajānantena na byākataṁ.</span><br />
</p>
<p id="mil5p2p2c1p6">
<span class="pali m-text">Yadi jānantena na byākataṁ, tena hi atthi tathāgatassa dhammesu ācariyamuṭṭhi.</span><br />
</p>
<p id="mil5p2p2c1p7">
<span class="pali m-text">Ayampi ubhato koṭiko pañho tavānuppatto, so tayā nibbāhitabbo”ti.</span><br />
</p>
<p id="mil5p2p2c2p1">
<span class="pali m-text">“Bhāsitampetaṁ, mahārāja, bhagavatā ‘natthānanda, tathāgatassa dhammesu ācariyamuṭṭhī’ti, abyākato ca therena mālukyaputtena pucchito pañho, tañca pana na ajānantena na guyhakaraṇena.</span><br />
</p>
<p id="mil5p2p2c2p2">
<span class="pali m-text">Cattārimāni, mahārāja, pañhabyākaraṇāni.</span><br />
</p>
<p id="mil5p2p2c2p3">
<span class="pali m-text">Katamāni cattāri?</span><br />
</p>
<p id="mil5p2p2c2p4">
<span class="pali m-text">Ekaṁsabyākaraṇīyo pañho vibhajjabyākaraṇīyo pañho paṭipucchābyākaraṇīyo pañho ṭhapanīyo pañhoti.</span><br />
</p>
<p id="mil5p2p2c3p1">
<span class="pali m-text">Katamo ca, mahārāja, ekaṁsabyākaraṇīyo pañho?</span><br />
</p>
<p id="mil5p2p2c3p2">
<span class="pali m-text">‘Rūpaṁ aniccan’ti ekaṁsabyākaraṇīyo pañho,</span><br />
</p>
<p id="mil5p2p2c3p3">
<span class="pali m-text">‘vedanā aniccā’ti …pe…</span><br />
</p>
<p id="mil5p2p2c3p4">
<span class="pali m-text">‘saññā aniccā’ti …pe…</span><br />
</p>
<p id="mil5p2p2c3p5">
<span class="pali m-text">‘saṅkhārā aniccā’ti …pe…</span><br />
</p>
<p id="mil5p2p2c3p6">
<span class="pali m-text">‘viññāṇaṁ aniccan’ti ekaṁsabyākaraṇīyo pañho, ayaṁ ekaṁsabyākaraṇīyo pañho.</span><br />
</p>
<p id="mil5p2p2c4p1">
<span class="pali m-text">Katamo vibhajjabyākaraṇīyo pañho?</span><br />
</p>
<p id="mil5p2p2c4p2">
<span class="pali m-text">‘Aniccaṁ pana rūpan’ti vibhajjabyākaraṇīyo pañho,</span><br />
</p>
<p id="mil5p2p2c4p3">
<span class="pali m-text">‘aniccā pana vedanā’ti …pe…</span><br />
</p>
<p id="mil5p2p2c4p4">
<span class="pali m-text">‘aniccā pana saññā’ti …pe…</span><br />
</p>
<p id="mil5p2p2c4p5">
<span class="pali m-text">‘aniccā pana saṅkhārā’ti …pe…</span><br />
</p>
<p id="mil5p2p2c4p6">
<span class="pali m-text">‘aniccaṁ pana viññāṇan’ti vibhajjabyākaraṇīyo pañho, ayaṁ vibhajjabyākaraṇīyo pañho.</span><br />
</p>
<p id="mil5p2p2c5p1">
<span class="pali m-text">Katamo paṭipucchābyākaraṇīyo pañho?</span><br />
</p>
<p id="mil5p2p2c5p2">
<span class="pali m-text">‘Kiṁ nu kho cakkhunā sabbaṁ vijānātī’ti ayaṁ paṭipucchābyākaraṇīyo pañho.</span><br />
</p>
<p id="mil5p2p2c6p1">
<span class="pali m-text">Katamo ṭhapanīyo pañho?</span><br />
</p>
<p id="mil5p2p2c6p2">
<span class="pali m-text">‘Sassato loko’ti ṭhapanīyo pañho,</span><br />
</p>
<p id="mil5p2p2c6p3">
<span class="pali m-text">‘asassato loko’ti,</span><br />
</p>
<p id="mil5p2p2c6p4">
<span class="pali m-text">‘antavā loko’ti,</span><br />
</p>
<p id="mil5p2p2c6p5">
<span class="pali m-text">‘anantavā loko’ti,</span><br />
</p>
<p id="mil5p2p2c6p6">
<span class="pali m-text">‘antavā ca anantavā ca loko’ti,</span><br />
</p>
<p id="mil5p2p2c6p7">
<span class="pali m-text">‘nevantavā nānantavā loko’ti,</span><br />
</p>
<p id="mil5p2p2c6p8">
<span class="pali m-text">‘taṁ jīvaṁ taṁ sarīran’ti,</span><br />
</p>
<p id="mil5p2p2c6p9">
<span class="pali m-text">‘aññaṁ jīvaṁ aññaṁ sarīran’ti,</span><br />
</p>
<p id="mil5p2p2c6p10">
<span class="pali m-text">‘hoti tathāgato paraṁ maraṇā’ti,</span><br />
</p>
<p id="mil5p2p2c6p11">
<span class="pali m-text">‘na hoti tathāgato paraṁ maraṇā’ti,</span><br />
</p>
<p id="mil5p2p2c6p12">
<span class="pali m-text">‘hoti ca na ca hoti tathāgato paraṁ maraṇā’ti,</span><br />
</p>
<p id="mil5p2p2c6p13">
<span class="pali m-text">‘neva hoti na na hoti tathāgato paraṁ maraṇā’ti ṭhapanīyo pañho,</span><br />
</p>
<p id="mil5p2p2c6p14">
<span class="pali m-text">ayaṁ ṭhapanīyo pañho.</span><br />
</p>
<p id="mil5p2p2c7p1">
<span class="pali m-text">Bhagavā, mahārāja, therassa mālukyaputtassa taṁ ṭhapanīyaṁ pañhaṁ na byākāsi.</span><br />
</p>
<p id="mil5p2p2c7p2">
<span class="pali m-text">So pana pañho kiṅkāraṇā ṭhapanīyo?</span><br />
</p>
<p id="mil5p2p2c7p3">
<span class="pali m-text">Na tassa dīpanāya hetu vā kāraṇaṁ vā atthi, tasmā so pañho ṭhapanīyo.</span><br />
</p>
<p id="mil5p2p2c7p4">
<span class="pali m-text">Natthi buddhānaṁ bhagavantānaṁ akāraṇamahetukaṁ giramudīraṇan”ti.</span><br />
</p>
<p id="mil5p2p2c7p5">
<span class="pali m-text">“Sādhu, bhante nāgasena, evametaṁ tathā sampaṭicchāmī”ti.</span><br />
</p>
<p id="mil5p2p2c8p1">
<span class="pali m-text">Abyākaraṇīyapañho dutiyo.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/mil0005p0002p0001.html">Previous</a></div>
<div class="m-col-t-6 m-text-right">
<a href="https://www.theravadan.org/pages/mil0005p0002p0003.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>