<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 140 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0140.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 140
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0139.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0141.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 140</span></p>
<section id="dhatuvibhangasutta">
<span id="mn140c0p2"></span><h2><span class="pali m-text">Dhātuvibhaṅgasutta</span></h2>
<p><span class="sujato m-text">The Analysis of the Elements</span></p>
<p id="mn140c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn140c1p2">
<span class="pali m-text">ekaṁ samayaṁ bhagavā magadhesu cārikaṁ caramāno yena rājagahaṁ tadavasari;</span><br />
<span class="sujato m-text">At one time the Buddha was wandering in the Magadhan lands when he arrived at Rājagaha.</span><br />
</p>
<p id="mn140c1p3">
<span class="pali m-text">yena bhaggavo kumbhakāro tenupasaṅkami; upasaṅkamitvā bhaggavaṁ kumbhakāraṁ etadavoca:</span><br />
<span class="sujato m-text">He went to see Bhaggava the potter, and said,</span><br />
</p>
<p id="mn140c2p1">
<span class="pali m-text">“sace te, bhaggava, agaru viharemu āvesane ekarattan”ti.</span><br />
<span class="sujato m-text">“Bhaggava, if it is no trouble, I’d like to spend a single night in your workshop.”</span><br />
</p>
<p id="mn140c2p2">
<span class="pali m-text">“Na kho me, bhante, garu.</span><br />
<span class="sujato m-text">“It’s no trouble, sir.</span><br />
</p>
<p id="mn140c2p3">
<span class="pali m-text">Atthi cettha pabbajito paṭhamaṁ vāsūpagato.</span><br />
<span class="sujato m-text">But there’s a renunciate already staying there.</span><br />
</p>
<p id="mn140c2p4">
<span class="pali m-text">Sace so anujānāti, viharatha, bhante, yathāsukhan”ti.</span><br />
<span class="sujato m-text">If he allows it, sir, you may stay as long as you like.”</span><br />
</p>
<p id="mn140c3p1">
<span class="pali m-text">Tena kho pana samayena pukkusāti nāma kulaputto bhagavantaṁ uddissa saddhāya agārasmā anagāriyaṁ pabbajito.</span><br />
<span class="sujato m-text">Now at that time a gentleman named Pukkusāti had gone forth from the lay life to homelessness out of faith in the Buddha.</span><br />
</p>
<p id="mn140c3p2">
<span class="pali m-text">So tasmiṁ kumbhakārāvesane paṭhamaṁ vāsūpagato hoti.</span><br />
<span class="sujato m-text">And it was he who had first taken up residence in the workshop.</span><br />
</p>
<p id="mn140c3p3">
<span class="pali m-text">Atha kho bhagavā yenāyasmā pukkusāti tenupasaṅkami; upasaṅkamitvā āyasmantaṁ pukkusātiṁ etadavoca:</span><br />
<span class="sujato m-text">Then the Buddha approached Venerable Pukkusāti and said,</span><br />
</p>
<p id="mn140c3p4">
<span class="pali m-text">“sace te, bhikkhu, agaru viharemu āvesane ekarattan”ti.</span><br />
<span class="sujato m-text">“Mendicant, if it is no trouble, I’d like to spend a single night in the workshop.”</span><br />
</p>
<p id="mn140c3p5">
<span class="pali m-text">“Urundaṁ, āvuso, kumbhakārāvesanaṁ.</span><br />
<span class="sujato m-text">“The potter’s workshop is spacious, reverend.</span><br />
</p>
<p id="mn140c3p6">
<span class="pali m-text">Viharatāyasmā yathāsukhan”ti.</span><br />
<span class="sujato m-text">Please stay as long as you like.”</span><br />
</p>
<p id="mn140c4p1">
<span class="pali m-text">Atha kho bhagavā kumbhakārāvesanaṁ pavisitvā ekamantaṁ tiṇasanthārakaṁ paññāpetvā nisīdi pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
<span class="sujato m-text">Then the Buddha entered the workshop and spread out a grass mat to one side. He sat down cross-legged, with his body straight, and established mindfulness right there.</span><br />
</p>
<p id="mn140c4p2">
<span class="pali m-text">Atha kho bhagavā bahudeva rattiṁ nisajjāya vītināmesi.</span><br />
<span class="sujato m-text">He spent most of the night sitting in meditation,</span><br />
</p>
<p id="mn140c4p3">
<span class="pali m-text">Āyasmāpi kho pukkusāti bahudeva rattiṁ nisajjāya vītināmesi.</span><br />
<span class="sujato m-text">and so did Pukkusāti.</span><br />
</p>
<p id="mn140c4p4">
<span class="pali m-text">Atha kho bhagavato etadahosi:</span><br />
<span class="sujato m-text">Then it occurred to the Buddha,</span><br />
</p>
<p id="mn140c4p5">
<span class="pali m-text">“pāsādikaṁ kho ayaṁ kulaputto iriyati.</span><br />
<span class="sujato m-text">“This gentleman’s conduct is impressive.</span><br />
</p>
<p id="mn140c4p6">
<span class="pali m-text">Yannūnāhaṁ puccheyyan”ti.</span><br />
<span class="sujato m-text">Why don’t I question him?”</span><br />
</p>
<p id="mn140c4p7">
<span class="pali m-text">Atha kho bhagavā āyasmantaṁ pukkusātiṁ etadavoca:</span><br />
<span class="sujato m-text">So the Buddha said to Pukkusāti,</span><br />
</p>
<p id="mn140c5p1">
<span class="pali m-text">“kaṁsi tvaṁ, bhikkhu, uddissa pabbajito? Ko vā te satthā? Kassa vā tvaṁ dhammaṁ rocesī”ti?</span><br />
<span class="sujato m-text">“In whose name have you gone forth, reverend? Who is your Teacher? Whose teaching do you believe in?”</span><br />
</p>
<p id="mn140c5p2">
<span class="pali m-text">“Atthāvuso, samaṇo gotamo sakyaputto sakyakulā pabbajito.</span><br />
<span class="sujato m-text">“Reverend, there is the ascetic Gotama—a Sakyan, gone forth from a Sakyan family.</span><br />
</p>
<p id="mn140c5p3">
<span class="pali m-text">Taṁ kho pana bhagavantaṁ gotamaṁ evaṁ kalyāṇo kittisaddo abbhuggato:</span><br />
<span class="sujato m-text">He has this good reputation:</span><br />
</p>
<p id="mn140c5p4">
<span class="pali m-text">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti.</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="mn140c5p5">
<span class="pali m-text">Tāhaṁ bhagavantaṁ uddissa pabbajito.</span><br />
<span class="sujato m-text">I’ve gone forth in his name.</span><br />
</p>
<p id="mn140c5p6">
<span class="pali m-text">So ca me bhagavā satthā.</span><br />
<span class="sujato m-text">That Blessed One is my Teacher,</span><br />
</p>
<p id="mn140c5p7">
<span class="pali m-text">Tassa cāhaṁ bhagavato dhammaṁ rocemī”ti.</span><br />
<span class="sujato m-text">and I believe in his teaching.”</span><br />
</p>
<p id="mn140c5p8">
<span class="pali m-text">“Kahaṁ pana, bhikkhu, etarahi so bhagavā viharati arahaṁ sammāsambuddho”ti.</span><br />
<span class="sujato m-text">“But mendicant, where is the Blessed One at present, the perfected one, the fully awakened Buddha?”</span><br />
</p>
<p id="mn140c5p9">
<span class="pali m-text">“Atthāvuso, uttaresu janapadesu sāvatthi nāma nagaraṁ.</span><br />
<span class="sujato m-text">“In the northern lands there is a city called Sāvatthī.</span><br />
</p>
<p id="mn140c5p10">
<span class="pali m-text">Tattha so bhagavā etarahi viharati arahaṁ sammāsambuddho”ti.</span><br />
<span class="sujato m-text">There the Blessed One is now staying, the perfected one, the fully awakened Buddha.”</span><br />
</p>
<p id="mn140c5p11">
<span class="pali m-text">“Diṭṭhapubbo pana te, bhikkhu, so bhagavā;</span><br />
<span class="sujato m-text">“But have you ever seen that Buddha?</span><br />
</p>
<p id="mn140c5p12">
<span class="pali m-text">disvā ca pana jāneyyāsī”ti?</span><br />
<span class="sujato m-text">Would you recognize him if you saw him?”</span><br />
</p>
<p id="mn140c5p13">
<span class="pali m-text">“Na kho me, āvuso, diṭṭhapubbo so bhagavā;</span><br />
<span class="sujato m-text">“No, I’ve never seen him,</span><br />
</p>
<p id="mn140c5p14">
<span class="pali m-text">disvā cāhaṁ na jāneyyan”ti.</span><br />
<span class="sujato m-text">and I wouldn’t recognize him if I did.”</span><br />
</p>
<p id="mn140c6p1">
<span class="pali m-text">Atha kho bhagavato etadahosi:</span><br />
<span class="sujato m-text">Then it occurred to the Buddha,</span><br />
</p>
<p id="mn140c6p2">
<span class="pali m-text">“mamañca khvāyaṁ kulaputto uddissa pabbajito.</span><br />
<span class="sujato m-text">“This gentleman has gone forth in my name.</span><br />
</p>
<p id="mn140c6p3">
<span class="pali m-text">Yannūnassāhaṁ dhammaṁ deseyyan”ti.</span><br />
<span class="sujato m-text">Why don’t I teach him the Dhamma?”</span><br />
</p>
<p id="mn140c6p4">
<span class="pali m-text">Atha kho bhagavā āyasmantaṁ pukkusātiṁ āmantesi:</span><br />
<span class="sujato m-text">So the Buddha said to Pukkusāti,</span><br />
</p>
<p id="mn140c6p5">
<span class="pali m-text">“dhammaṁ te, bhikkhu, desessāmi.</span><br />
<span class="sujato m-text">“Mendicant, I shall teach you the Dhamma.</span><br />
</p>
<p id="mn140c6p6">
<span class="pali m-text">Taṁ suṇāhi, sādhukaṁ manasi karohi; bhāsissāmī”ti.</span><br />
<span class="sujato m-text">Listen and pay close attention, I will speak.”</span><br />
</p>
<p id="mn140c6p7">
<span class="pali m-text">“Evamāvuso”ti kho āyasmā pukkusāti bhagavato paccassosi.</span><br />
<span class="sujato m-text">“Yes, reverend,” replied Pukkusāti.</span><br />
</p>
<p id="mn140c6p8">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn140c7p1">
<span class="pali m-text">“‘Cha dhāturo ayaṁ, bhikkhu, puriso cha phassāyatano aṭṭhārasa manopavicāro caturādhiṭṭhāno;</span><br />
<span class="sujato m-text">“‘This person has six elements, six fields of contact, eighteen mental preoccupations, and four foundations.</span><br />
</p>
<p id="mn140c7p2">
<span class="pali m-text">yattha ṭhitaṁ maññassavā nappavattanti, maññassave kho pana nappavattamāne muni santoti vuccati.</span><br />
<span class="sujato m-text">Wherever they stand, the streams of identification do not flow. And when the streams of identification do not flow, they are called a sage at peace.</span><br />
</p>
<p id="mn140c7p3">
<span class="pali m-text">Paññaṁ nappamajjeyya, saccamanurakkheyya, cāgamanubrūheyya, santimeva so sikkheyyā’ti—</span><br />
<span class="sujato m-text">Do not neglect wisdom; preserve truth; foster generosity; and train only for peace.’</span><br />
</p>
<p id="mn140c7p4">
<span class="pali m-text">ayamuddeso dhātuvibhaṅgassa.</span><br />
<span class="sujato m-text">This is the recitation passage for the analysis of the elements.</span><br />
</p>
<p id="mn140c8p1">
<span class="pali m-text">‘Cha dhāturo ayaṁ, bhikkhu, puriso’ti—</span><br />
<span class="sujato m-text">‘This person has six elements.’</span><br />
</p>
<p id="mn140c8p2">
<span class="pali m-text">iti kho panetaṁ vuttaṁ. Kiñcetaṁ paṭicca vuttaṁ?</span><br />
<span class="sujato m-text">That’s what I said, but why did I say it?</span><br />
</p>
<p id="mn140c8p3">
<span class="pali m-text">Chayimā, bhikkhu, dhātuyo—</span><br />
<span class="sujato m-text">There are these six elements:</span><br />
</p>
<p id="mn140c8p4">
<span class="pali m-text">pathavīdhātu, āpodhātu, tejodhātu, vāyodhātu, ākāsadhātu, viññāṇadhātu.</span><br />
<span class="sujato m-text">the elements of earth, water, fire, air, space, and consciousness.</span><br />
</p>
<p id="mn140c8p5">
<span class="pali m-text">‘Cha dhāturo ayaṁ, bhikkhu, puriso’ti—</span><br />
<span class="sujato m-text">‘This person has six elements.’</span><br />
</p>
<p id="mn140c8p6">
<span class="pali m-text">iti yaṁ taṁ vuttaṁ, idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="mn140c9p1">
<span class="pali m-text">‘Cha phassāyatano ayaṁ, bhikkhu, puriso’ti—</span><br />
<span class="sujato m-text">‘This person has six fields of contact.’</span><br />
</p>
<p id="mn140c9p2">
<span class="pali m-text">iti kho panetaṁ vuttaṁ. Kiñcetaṁ paṭicca vuttaṁ?</span><br />
<span class="sujato m-text">That’s what I said, but why did I say it?</span><br />
</p>
<p id="mn140c9p3">
<span class="pali m-text">Cakkhusamphassāyatanaṁ, sotasamphassāyatanaṁ, ghānasamphassāyatanaṁ, jivhāsamphassāyatanaṁ, kāyasamphassāyatanaṁ, manosamphassāyatanaṁ.</span><br />
<span class="sujato m-text">The fields of contact of the eye, ear, nose, tongue, body, and mind.</span><br />
</p>
<p id="mn140c9p4">
<span class="pali m-text">‘Cha phassāyatano ayaṁ, bhikkhu, puriso’ti—</span><br />
<span class="sujato m-text">‘This person has six fields of contact.’</span><br />
</p>
<p id="mn140c9p5">
<span class="pali m-text">iti yaṁ taṁ vuttaṁ, idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="mn140c10p1">
<span class="pali m-text">‘Aṭṭhārasa manopavicāro ayaṁ, bhikkhu, puriso’ti—</span><br />
<span class="sujato m-text">‘This person has eighteen mental preoccupations.’</span><br />
</p>
<p id="mn140c10p2">
<span class="pali m-text">iti kho panetaṁ vuttaṁ. Kiñcetaṁ paṭicca vuttaṁ?</span><br />
<span class="sujato m-text">That’s what I said, but why did I say it?</span><br />
</p>
<p id="mn140c10p3">
<span class="pali m-text">Cakkhunā rūpaṁ disvā somanassaṭṭhāniyaṁ rūpaṁ upavicarati, domanassaṭṭhāniyaṁ rūpaṁ upavicarati, upekkhāṭṭhāniyaṁ rūpaṁ upavicarati;</span><br />
<span class="sujato m-text">Seeing a sight with the eye, one is preoccupied with a sight that’s a basis for happiness or sadness or equanimity.</span><br />
</p>
<p id="mn140c10p4">
<span class="pali m-text">sotena saddaṁ sutvā …pe…</span><br />
<span class="sujato m-text">Hearing a sound with the ear …</span><br />
</p>
<p id="mn140c10p5">
<span class="pali m-text">ghānena gandhaṁ ghāyitvā …</span><br />
<span class="sujato m-text">Smelling an odor with the nose …</span><br />
</p>
<p id="mn140c10p6">
<span class="pali m-text">jivhāya rasaṁ sāyitvā …</span><br />
<span class="sujato m-text">Tasting a flavor with the tongue …</span><br />
</p>
<p id="mn140c10p7">
<span class="pali m-text">kāyena phoṭṭhabbaṁ phusitvā …</span><br />
<span class="sujato m-text">Feeling a touch with the body …</span><br />
</p>
<p id="mn140c10p8">
<span class="pali m-text">manasā dhammaṁ viññāya somanassaṭṭhāniyaṁ dhammaṁ upavicarati, domanassaṭṭhāniyaṁ dhammaṁ upavicarati, upekkhāṭṭhāniyaṁ dhammaṁ upavicarati—</span><br />
<span class="sujato m-text">Becoming conscious of a thought with the mind, one is preoccupied with a thought that’s a basis for happiness or sadness or equanimity.</span><br />
</p>
<p id="mn140c10p9">
<span class="pali m-text">iti cha somanassupavicārā, cha domanassupavicārā, cha upekkhupavicārā.</span><br />
<span class="sujato m-text">So there are six preoccupations with happiness, six preoccupations with sadness, and six preoccupations with equanimity.</span><br />
</p>
<p id="mn140c10p10">
<span class="pali m-text">‘Aṭṭhārasa manopavicāro ayaṁ, bhikkhu, puriso’ti—</span><br />
<span class="sujato m-text">‘This person has eighteen mental preoccupations.’</span><br />
</p>
<p id="mn140c10p11">
<span class="pali m-text">iti yaṁ taṁ vuttaṁ, idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="mn140c11p1">
<span class="pali m-text">‘Caturādhiṭṭhāno ayaṁ, bhikkhu, puriso’ti—</span><br />
<span class="sujato m-text">‘This person has four foundations.’</span><br />
</p>
<p id="mn140c11p2">
<span class="pali m-text">iti kho panetaṁ vuttaṁ. Kiñcetaṁ paṭicca vuttaṁ?</span><br />
<span class="sujato m-text">That’s what I said, but why did I say it?</span><br />
</p>
<p id="mn140c11p3">
<span class="pali m-text">Paññādhiṭṭhāno, saccādhiṭṭhāno, cāgādhiṭṭhāno, upasamādhiṭṭhāno.</span><br />
<span class="sujato m-text">The foundations of wisdom, truth, generosity, and peace.</span><br />
</p>
<p id="mn140c11p4">
<span class="pali m-text">‘Caturādhiṭṭhāno ayaṁ, bhikkhu, puriso’ti—</span><br />
<span class="sujato m-text">‘This person has four foundations.’</span><br />
</p>
<p id="mn140c11p5">
<span class="pali m-text">iti yaṁ taṁ vuttaṁ idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="mn140c12p1">
<span class="pali m-text">‘Paññaṁ nappamajjeyya, saccamanurakkheyya, cāgamanubrūheyya, santimeva so sikkheyyā’ti—</span><br />
<span class="sujato m-text">‘Do not neglect wisdom; preserve truth; foster generosity; and train only for peace.’</span><br />
</p>
<p id="mn140c12p2">
<span class="pali m-text">iti kho panetaṁ vuttaṁ. Kiñcetaṁ paṭicca vuttaṁ?</span><br />
<span class="sujato m-text">That’s what I said, but why did I say it?</span><br />
</p>
<p id="mn140c13p1">
<span class="pali m-text">Kathañca, bhikkhu, paññaṁ nappamajjati?</span><br />
<span class="sujato m-text">And how does one not neglect wisdom?</span><br />
</p>
<p id="mn140c13p2">
<span class="pali m-text">Chayimā, bhikkhu, dhātuyo—</span><br />
<span class="sujato m-text">There are these six elements:</span><br />
</p>
<p id="mn140c13p3">
<span class="pali m-text">pathavīdhātu, āpodhātu, tejodhātu, vāyodhātu, ākāsadhātu, viññāṇadhātu.</span><br />
<span class="sujato m-text">the elements of earth, water, fire, air, space, and consciousness.</span><br />
</p>
<p id="mn140c14p1">
<span class="pali m-text">Katamā ca, bhikkhu, pathavīdhātu?</span><br />
<span class="sujato m-text">And what is the earth element?</span><br />
</p>
<p id="mn140c14p2">
<span class="pali m-text">Pathavīdhātu siyā ajjhattikā siyā bāhirā.</span><br />
<span class="sujato m-text">The earth element may be interior or exterior.</span><br />
</p>
<p id="mn140c14p3">
<span class="pali m-text">Katamā ca, bhikkhu, ajjhattikā pathavīdhātu?</span><br />
<span class="sujato m-text">And what is the interior earth element?</span><br />
</p>
<p id="mn140c14p4">
<span class="pali m-text">Yaṁ ajjhattaṁ paccattaṁ kakkhaḷaṁ kharigataṁ upādinnaṁ, seyyathidaṁ—</span><br />
<span class="sujato m-text">Anything hard, solid, and appropriated that’s internal, pertaining to an individual. This includes</span><br />
</p>
<p id="mn140c14p5">
<span class="pali m-text">kesā lomā nakhā dantā taco maṁsaṁ nhāru aṭṭhi aṭṭhimiñjaṁ vakkaṁ hadayaṁ yakanaṁ kilomakaṁ pihakaṁ papphāsaṁ antaṁ antaguṇaṁ udariyaṁ karīsaṁ, yaṁ vā panaññampi kiñci ajjhattaṁ paccattaṁ kakkhaḷaṁ kharigataṁ upādinnaṁ—</span><br />
<span class="sujato m-text">head hair, body hair, nails, teeth, skin, flesh, sinews, bones, bone marrow, kidneys, heart, liver, diaphragm, spleen, lungs, intestines, mesentery, undigested food, feces, or anything else hard, solid, and appropriated that’s internal, pertaining to an individual.</span><br />
</p>
<p id="mn140c14p6">
<span class="pali m-text">ayaṁ vuccati, bhikkhu, ajjhattikā pathavīdhātu.</span><br />
<span class="sujato m-text">This is called the interior earth element.</span><br />
</p>
<p id="mn140c14p7">
<span class="pali m-text">Yā ceva kho pana ajjhattikā pathavīdhātu yā ca bāhirā pathavīdhātu pathavīdhāturevesā.</span><br />
<span class="sujato m-text">The interior earth element and the exterior earth element are just the earth element.</span><br />
</p>
<p id="mn140c14p8">
<span class="pali m-text">‘Taṁ netaṁ mama nesohamasmi na meso attā’ti—evametaṁ yathābhūtaṁ sammappaññāya daṭṭhabbaṁ.</span><br />
<span class="sujato m-text">This should be truly seen with right understanding like this: ‘This is not mine, I am not this, this is not my self.’</span><br />
</p>
<p id="mn140c14p9">
<span class="pali m-text">Evametaṁ yathābhūtaṁ sammappaññāya disvā pathavīdhātuyā nibbindati, pathavīdhātuyā cittaṁ virājeti.</span><br />
<span class="sujato m-text">When you truly see with right understanding, you reject the earth element, detaching the mind from the earth element.</span><br />
</p>
<p id="mn140c15p1">
<span class="pali m-text">Katamā ca, bhikkhu, āpodhātu?</span><br />
<span class="sujato m-text">And what is the water element?</span><br />
</p>
<p id="mn140c15p2">
<span class="pali m-text">Āpodhātu siyā ajjhattikā siyā bāhirā.</span><br />
<span class="sujato m-text">The water element may be interior or exterior.</span><br />
</p>
<p id="mn140c15p3">
<span class="pali m-text">Katamā ca, bhikkhu, ajjhattikā āpodhātu?</span><br />
<span class="sujato m-text">And what is the interior water element?</span><br />
</p>
<p id="mn140c15p4">
<span class="pali m-text">Yaṁ ajjhattaṁ paccattaṁ āpo āpogataṁ upādinnaṁ seyyathidaṁ—</span><br />
<span class="sujato m-text">Anything that’s water, watery, and appropriated that’s internal, pertaining to an individual. This includes</span><br />
</p>
<p id="mn140c15p5">
<span class="pali m-text">pittaṁ semhaṁ pubbo lohitaṁ sedo medo assu vasā kheḷo siṅghāṇikā lasikā muttaṁ, yaṁ vā panaññampi kiñci ajjhattaṁ paccattaṁ āpo āpogataṁ upādinnaṁ—</span><br />
<span class="sujato m-text">bile, phlegm, pus, blood, sweat, fat, tears, grease, saliva, snot, synovial fluid, urine, or anything else that’s water, watery, and appropriated that’s internal, pertaining to an individual.</span><br />
</p>
<p id="mn140c15p6">
<span class="pali m-text">ayaṁ vuccati, bhikkhu, ajjhattikā āpodhātu.</span><br />
<span class="sujato m-text">This is called the interior water element.</span><br />
</p>
<p id="mn140c15p7">
<span class="pali m-text">Yā ceva kho pana ajjhattikā āpodhātu yā ca bāhirā āpodhātu āpodhāturevesā.</span><br />
<span class="sujato m-text">The interior water element and the exterior water element are just the water element.</span><br />
</p>
<p id="mn140c15p8">
<span class="pali m-text">‘Taṁ netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ.</span><br />
<span class="sujato m-text">This should be truly seen with right understanding like this: ‘This is not mine, I am not this, this is not my self.’</span><br />
</p>
<p id="mn140c15p9">
<span class="pali m-text">Evametaṁ yathābhūtaṁ sammappaññāya disvā āpodhātuyā nibbindati, āpodhātuyā cittaṁ virājeti.</span><br />
<span class="sujato m-text">When you truly see with right understanding, you reject the water element, detaching the mind from the water element.</span><br />
</p>
<p id="mn140c16p1">
<span class="pali m-text">Katamā ca, bhikkhu, tejodhātu?</span><br />
<span class="sujato m-text">And what is the fire element?</span><br />
</p>
<p id="mn140c16p2">
<span class="pali m-text">Tejodhātu siyā ajjhattikā siyā bāhirā.</span><br />
<span class="sujato m-text">The fire element may be interior or exterior.</span><br />
</p>
<p id="mn140c16p3">
<span class="pali m-text">Katamā ca, bhikkhu, ajjhattikā tejodhātu?</span><br />
<span class="sujato m-text">And what is the interior fire element?</span><br />
</p>
<p id="mn140c16p4">
<span class="pali m-text">Yaṁ ajjhattaṁ paccattaṁ tejo tejogataṁ upādinnaṁ, seyyathidaṁ—</span><br />
<span class="sujato m-text">Anything that’s fire, fiery, and appropriated that’s internal, pertaining to an individual. This includes</span><br />
</p>
<p id="mn140c16p5">
<span class="pali m-text">yena ca santappati, yena ca jīrīyati, yena ca pariḍayhati, yena ca asitapītakhāyitasāyitaṁ sammā pariṇāmaṁ gacchati, yaṁ vā panaññampi kiñci ajjhattaṁ paccattaṁ tejo tejogataṁ upādinnaṁ—</span><br />
<span class="sujato m-text">that which warms, that which ages, that which heats you up when feverish, that which properly digests food and drink, or anything else that’s fire, fiery, and appropriated that’s internal, pertaining to an individual.</span><br />
</p>
<p id="mn140c16p6">
<span class="pali m-text">ayaṁ vuccati, bhikkhu, ajjhattikā tejodhātu.</span><br />
<span class="sujato m-text">This is called the interior fire element.</span><br />
</p>
<p id="mn140c16p7">
<span class="pali m-text">Yā ceva kho pana ajjhattikā tejodhātu yā ca bāhirā tejodhātu tejodhāturevesā.</span><br />
<span class="sujato m-text">The interior fire element and the exterior fire element are just the fire element.</span><br />
</p>
<p id="mn140c16p8">
<span class="pali m-text">‘Taṁ netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ.</span><br />
<span class="sujato m-text">This should be truly seen with right understanding like this: ‘This is not mine, I am not this, this is not my self.’</span><br />
</p>
<p id="mn140c16p9">
<span class="pali m-text">Evametaṁ yathābhūtaṁ sammappaññāya disvā tejodhātuyā nibbindati, tejodhātuyā cittaṁ virājeti.</span><br />
<span class="sujato m-text">When you truly see with right understanding, you reject the fire element, detaching the mind from the fire element.</span><br />
</p>
<p id="mn140c17p1">
<span class="pali m-text">Katamā ca, bhikkhu, vāyodhātu?</span><br />
<span class="sujato m-text">And what is the air element?</span><br />
</p>
<p id="mn140c17p2">
<span class="pali m-text">Vāyodhātu siyā ajjhattikā siyā bāhirā.</span><br />
<span class="sujato m-text">The air element may be interior or exterior.</span><br />
</p>
<p id="mn140c17p3">
<span class="pali m-text">Katamā ca, bhikkhu, ajjhattikā vāyodhātu?</span><br />
<span class="sujato m-text">And what is the interior air element?</span><br />
</p>
<p id="mn140c17p4">
<span class="pali m-text">Yaṁ ajjhattaṁ paccattaṁ vāyo vāyogataṁ upādinnaṁ, seyyathidaṁ—</span><br />
<span class="sujato m-text">Anything that’s air, airy, and appropriated that’s internal, pertaining to an individual. This includes</span><br />
</p>
<p id="mn140c17p5">
<span class="pali m-text">uddhaṅgamā vātā adhogamā vātā kucchisayā vātā koṭṭhāsayā vātā aṅgamaṅgānusārino vātā assāso passāso iti, yaṁ vā panaññampi kiñci ajjhattaṁ paccattaṁ vāyo vāyogataṁ upādinnaṁ—</span><br />
<span class="sujato m-text">winds that go up or down, winds in the belly or the bowels, winds that flow through the limbs, in-breaths and out-breaths, or anything else that’s air, airy, and appropriated that’s internal, pertaining to an individual.</span><br />
</p>
<p id="mn140c17p6">
<span class="pali m-text">ayaṁ vuccati, bhikkhu, ajjhattikā vāyodhātu.</span><br />
<span class="sujato m-text">This is called the interior air element.</span><br />
</p>
<p id="mn140c17p7">
<span class="pali m-text">Yā ceva kho pana ajjhattikā vāyodhātu yā ca bāhirā vāyodhātu vāyodhāturevesā.</span><br />
<span class="sujato m-text">The interior air element and the exterior air element are just the air element.</span><br />
</p>
<p id="mn140c17p8">
<span class="pali m-text">‘Taṁ netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ.</span><br />
<span class="sujato m-text">This should be truly seen with right understanding like this: ‘This is not mine, I am not this, this is not my self.’</span><br />
</p>
<p id="mn140c17p9">
<span class="pali m-text">Evametaṁ yathābhūtaṁ sammappaññāya disvā vāyodhātuyā nibbindati, vāyodhātuyā cittaṁ virājeti.</span><br />
<span class="sujato m-text">When you truly see with right understanding, you reject the air element, detaching the mind from the air element.</span><br />
</p>
<p id="mn140c18p1">
<span class="pali m-text">Katamā ca, bhikkhu, ākāsadhātu?</span><br />
<span class="sujato m-text">And what is the space element?</span><br />
</p>
<p id="mn140c18p2">
<span class="pali m-text">Ākāsadhātu siyā ajjhattikā siyā bāhirā.</span><br />
<span class="sujato m-text">The space element may be interior or exterior.</span><br />
</p>
<p id="mn140c18p3">
<span class="pali m-text">Katamā ca, bhikkhu, ajjhattikā ākāsadhātu?</span><br />
<span class="sujato m-text">And what is the interior space element?</span><br />
</p>
<p id="mn140c18p4">
<span class="pali m-text">Yaṁ ajjhattaṁ paccattaṁ ākāsaṁ ākāsagataṁ upādinnaṁ, seyyathidaṁ—</span><br />
<span class="sujato m-text">Anything that’s space, spacious, and appropriated that’s internal, pertaining to an individual. This includes</span><br />
</p>
<p id="mn140c18p5">
<span class="pali m-text">kaṇṇacchiddaṁ nāsacchiddaṁ mukhadvāraṁ yena ca asitapītakhāyitasāyitaṁ ajjhoharati, yattha ca asitapītakhāyitasāyitaṁ santiṭṭhati, yena ca asitapītakhāyitasāyitaṁ adhobhāgaṁ nikkhamati, yaṁ vā panaññampi kiñci ajjhattaṁ paccattaṁ ākāsaṁ ākāsagataṁ aghaṁ aghagataṁ vivaraṁ vivaragataṁ asamphuṭṭhaṁ maṁsalohitehi upādinnaṁ—</span><br />
<span class="sujato m-text">the ear canals, nostrils, and mouth; and the space for swallowing what is eaten and drunk, the space where it stays, and the space for excreting it from the nether regions.</span><br />
</p>
<p id="mn140c18p6">
<span class="pali m-text">ayaṁ vuccati, bhikkhu, ajjhattikā ākāsadhātu.</span><br />
<span class="sujato m-text">This is called the interior space element.</span><br />
</p>
<p id="mn140c18p7">
<span class="pali m-text">Yā ceva kho pana ajjhattikā ākāsadhātu yā ca bāhirā ākāsadhātu ākāsadhāturevesā.</span><br />
<span class="sujato m-text">The interior space element and the exterior space element are just the space element.</span><br />
</p>
<p id="mn140c18p8">
<span class="pali m-text">‘Taṁ netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ.</span><br />
<span class="sujato m-text">This should be truly seen with right understanding like this: ‘This is not mine, I am not this, this is not my self.’</span><br />
</p>
<p id="mn140c18p9">
<span class="pali m-text">Evametaṁ yathābhūtaṁ sammappaññāya disvā ākāsadhātuyā nibbindati, ākāsadhātuyā cittaṁ virājeti.</span><br />
<span class="sujato m-text">When you truly see with right understanding, you reject the space element, detaching the mind from the space element.</span><br />
</p>
<p id="mn140c19p1">
<span class="pali m-text">Athāparaṁ viññāṇaṁyeva avasissati parisuddhaṁ pariyodātaṁ.</span><br />
<span class="sujato m-text">There remains only consciousness, pure and bright.</span><br />
</p>
<p id="mn140c19p2">
<span class="pali m-text">Tena ca viññāṇena kiṁ vijānāti?</span><br />
<span class="sujato m-text">And what does that consciousness know?</span><br />
</p>
<p id="mn140c19p3">
<span class="pali m-text">‘Sukhan’tipi vijānāti, ‘dukkhan’tipi vijānāti, ‘adukkhamasukhan’tipi vijānāti.</span><br />
<span class="sujato m-text">It knows ‘pleasure’ and ‘pain’ and ‘neutral’.</span><br />
</p>
<p id="mn140c19p4">
<span class="pali m-text">Sukhavedaniyaṁ, bhikkhu, phassaṁ paṭicca uppajjati sukhā vedanā.</span><br />
<span class="sujato m-text">Pleasant feeling arises dependent on a contact to be experienced as pleasant.</span><br />
</p>
<p id="mn140c19p5">
<span class="pali m-text">So sukhaṁ vedanaṁ vedayamāno ‘sukhaṁ vedanaṁ vedayāmī’ti pajānāti.</span><br />
<span class="sujato m-text">When they feel a pleasant feeling, they know: ‘I feel a pleasant feeling.’</span><br />
</p>
<p id="mn140c19p6">
<span class="pali m-text">‘Tasseva sukhavedaniyassa phassassa nirodhā yaṁ tajjaṁ vedayitaṁ sukhavedaniyaṁ phassaṁ paṭicca uppannā sukhā vedanā sā nirujjhati, sā vūpasammatī’ti pajānāti.</span><br />
<span class="sujato m-text">They know: ‘With the cessation of that contact to be experienced as pleasant, the corresponding pleasant feeling ceases and stops.’</span><br />
</p>
<p id="mn140c19p7">
<span class="pali m-text">Dukkhavedaniyaṁ, bhikkhu, phassaṁ paṭicca uppajjati dukkhā vedanā.</span><br />
<span class="sujato m-text">Painful feeling arises dependent on a contact to be experienced as painful.</span><br />
</p>
<p id="mn140c19p8">
<span class="pali m-text">So dukkhaṁ vedanaṁ vedayamāno ‘dukkhaṁ vedanaṁ vedayāmī’ti pajānāti.</span><br />
<span class="sujato m-text">When they feel a painful feeling, they know: ‘I feel a painful feeling.’</span><br />
</p>
<p id="mn140c19p9">
<span class="pali m-text">‘Tasseva dukkhavedaniyassa phassassa nirodhā yaṁ tajjaṁ vedayitaṁ dukkhavedaniyaṁ phassaṁ paṭicca uppannā dukkhā vedanā sā nirujjhati, sā vūpasammatī’ti pajānāti.</span><br />
<span class="sujato m-text">They know: ‘With the cessation of that contact to be experienced as painful, the corresponding painful feeling ceases and stops.’</span><br />
</p>
<p id="mn140c19p10">
<span class="pali m-text">Adukkhamasukhavedaniyaṁ, bhikkhu, phassaṁ paṭicca uppajjati adukkhamasukhā vedanā.</span><br />
<span class="sujato m-text">Neutral feeling arises dependent on a contact to be experienced as neutral.</span><br />
</p>
<p id="mn140c19p11">
<span class="pali m-text">So adukkhamasukhaṁ vedanaṁ vedayamāno ‘adukkhamasukhaṁ vedanaṁ vedayāmī’ti pajānāti.</span><br />
<span class="sujato m-text">When they feel a neutral feeling, they know: ‘I feel a neutral feeling.’</span><br />
</p>
<p id="mn140c19p12">
<span class="pali m-text">‘Tasseva adukkhamasukhavedaniyassa phassassa nirodhā yaṁ tajjaṁ vedayitaṁ adukkhamasukhavedaniyaṁ phassaṁ paṭicca uppannā adukkhamasukhā vedanā sā nirujjhati, sā vūpasammatī’ti pajānāti.</span><br />
<span class="sujato m-text">They know: ‘With the cessation of that contact to be experienced as neutral, the corresponding neutral feeling ceases and stops.’</span><br />
</p>
<p id="mn140c19p13">
<span class="pali m-text">Seyyathāpi, bhikkhu, dvinnaṁ kaṭṭhānaṁ saṅghaṭṭā samodhānā usmā jāyati, tejo abhinibbattati, tesaṁyeva dvinnaṁ kaṭṭhānaṁ nānābhāvā vinikkhepā yā tajjā usmā sā nirujjhati, sā vūpasammati;</span><br />
<span class="sujato m-text">When you rub two sticks together, heat is generated and fire is produced. But when you part the sticks and lay them aside, any corresponding heat ceases and stops.</span><br />
</p>
<p id="mn140c19p14">
<span class="pali m-text">evameva kho, bhikkhu, sukhavedaniyaṁ phassaṁ paṭicca uppajjati sukhā vedanā.</span><br />
<span class="sujato m-text">In the same way, pleasant feeling arises dependent on a contact to be experienced as pleasant. …</span><br />
</p>
<p id="mn140c19p15">
<span class="pali m-text">So sukhaṁ vedanaṁ vedayamāno ‘sukhaṁ vedanaṁ vedayāmī’ti pajānāti.</span><br />
</p>
<p id="mn140c19p16">
<span class="pali m-text">‘Tasseva sukhavedaniyassa phassassa nirodhā yaṁ tajjaṁ vedayitaṁ sukhavedaniyaṁ phassaṁ paṭicca uppannā sukhā vedanā sā nirujjhati, sā vūpasammatī’ti pajānāti.</span><br />
</p>
<p id="mn140c19p17">
<span class="pali m-text">Dukkhavedaniyaṁ, bhikkhu, phassaṁ paṭicca uppajjati dukkhā vedanā.</span><br />
</p>
<p id="mn140c19p18">
<span class="pali m-text">So dukkhaṁ vedanaṁ vedayamāno ‘dukkhaṁ vedanaṁ vedayāmī’ti pajānāti.</span><br />
</p>
<p id="mn140c19p19">
<span class="pali m-text">‘Tasseva dukkhavedaniyassa phassassa nirodhā yaṁ tajjaṁ vedayitaṁ dukkhavedaniyaṁ phassaṁ paṭicca uppannā dukkhā vedanā sā nirujjhati, sā vūpasammatī’ti pajānāti.</span><br />
</p>
<p id="mn140c19p20">
<span class="pali m-text">Adukkhamasukhavedaniyaṁ, bhikkhu, phassaṁ paṭicca uppajjati adukkhamasukhā vedanā.</span><br />
</p>
<p id="mn140c19p21">
<span class="pali m-text">So adukkhamasukhaṁ vedanaṁ vedayamāno ‘adukkhamasukhaṁ vedanaṁ vedayāmī’ti pajānāti.</span><br />
</p>
<p id="mn140c19p22">
<span class="pali m-text">‘Tasseva adukkhamasukhavedaniyassa phassassa nirodhā yaṁ tajjaṁ vedayitaṁ adukkhamasukhavedaniyaṁ phassaṁ paṭicca uppannā adukkhamasukhā vedanā sā nirujjhati, sā vūpasammatī’ti pajānāti.</span><br />
<span class="sujato m-text">They know: ‘With the cessation of that contact to be experienced as neutral, the corresponding neutral feeling ceases and stops.’</span><br />
</p>
<p id="mn140c20p1">
<span class="pali m-text">Athāparaṁ upekkhāyeva avasissati parisuddhā pariyodātā mudu ca kammaññā ca pabhassarā ca.</span><br />
<span class="sujato m-text">There remains only equanimity, pure, bright, pliable, workable, and radiant.</span><br />
</p>
<p id="mn140c20p2">
<span class="pali m-text">Seyyathāpi, bhikkhu, dakkho suvaṇṇakāro vā suvaṇṇakārantevāsī vā ukkaṁ bandheyya, ukkaṁ bandhitvā ukkāmukhaṁ ālimpeyya, ukkāmukhaṁ ālimpetvā saṇḍāsena jātarūpaṁ gahetvā ukkāmukhe pakkhipeyya, tamenaṁ kālena kālaṁ abhidhameyya, kālena kālaṁ udakena paripphoseyya, kālena kālaṁ ajjhupekkheyya, taṁ hoti jātarūpaṁ sudhantaṁ niddhantaṁ nīhaṭaṁ ninnītakasāvaṁ mudu ca kammaññañca pabhassarañca, yassā yassā ca piḷandhanavikatiyā ākaṅkhati—yadi paṭṭikāya yadi kuṇḍalāya yadi gīveyyakāya yadi suvaṇṇamālāya tañcassa atthaṁ anubhoti;</span><br />
<span class="sujato m-text">It’s like when a goldsmith or a goldsmith’s apprentice prepares a forge, fires the crucible, picks up some gold with tongs and puts it in the crucible. From time to time they fan it, from time to time they sprinkle water on it, and from time to time they just watch over it. That gold becomes pliable, workable, and radiant, not brittle, and is ready to be worked. Then the goldsmith can successfully create any kind of ornament they want, whether a bracelet, earrings, a necklace, or a golden garland.</span><br />
</p>
<p id="mn140c20p3">
<span class="pali m-text">evameva kho, bhikkhu, athāparaṁ upekkhāyeva avasissati parisuddhā pariyodātā mudu ca kammaññā ca pabhassarā ca.</span><br />
<span class="sujato m-text">In the same way, there remains only equanimity, pure, bright, pliable, workable, and radiant.</span><br />
</p>
<p id="mn140c21p1">
<span class="pali m-text">So evaṁ pajānāti:</span><br />
<span class="sujato m-text">They understand:</span><br />
</p>
<p id="mn140c21p2">
<span class="pali m-text">‘imañce ahaṁ upekkhaṁ evaṁ parisuddhaṁ evaṁ pariyodātaṁ ākāsānañcāyatanaṁ upasaṁhareyyaṁ, tadanudhammañca cittaṁ bhāveyyaṁ.</span><br />
<span class="sujato m-text">‘If I were to apply this equanimity, so pure and bright, to the dimension of infinite space, my mind would develop accordingly.</span><br />
</p>
<p id="mn140c21p3">
<span class="pali m-text">Evaṁ me ayaṁ upekkhā tannissitā tadupādānā ciraṁ dīghamaddhānaṁ tiṭṭheyya.</span><br />
<span class="sujato m-text">And this equanimity of mine, relying on that and grasping it, would remain for a very long time.</span><br />
</p>
<p id="mn140c21p4">
<span class="pali m-text">Imañce ahaṁ upekkhaṁ evaṁ parisuddhaṁ evaṁ pariyodātaṁ viññāṇañcāyatanaṁ upasaṁhareyyaṁ, tadanudhammañca cittaṁ bhāveyyaṁ.</span><br />
<span class="sujato m-text">If I were to apply this equanimity, so pure and bright, to the dimension of infinite consciousness, my mind would develop accordingly.</span><br />
</p>
<p id="mn140c21p5">
<span class="pali m-text">Evaṁ me ayaṁ upekkhā tannissitā tadupādānā ciraṁ dīghamaddhānaṁ tiṭṭheyya.</span><br />
<span class="sujato m-text">And this equanimity of mine, relying on that and grasping it, would remain for a very long time.</span><br />
</p>
<p id="mn140c21p6">
<span class="pali m-text">Imañce ahaṁ upekkhaṁ evaṁ parisuddhaṁ evaṁ pariyodātaṁ ākiñcaññāyatanaṁ upasaṁhareyyaṁ, tadanudhammañca cittaṁ bhāveyyaṁ.</span><br />
<span class="sujato m-text">If I were to apply this equanimity, so pure and bright, to the dimension of nothingness, my mind would develop accordingly.</span><br />
</p>
<p id="mn140c21p7">
<span class="pali m-text">Evaṁ me ayaṁ upekkhā tannissitā tadupādānā ciraṁ dīghamaddhānaṁ tiṭṭheyya.</span><br />
<span class="sujato m-text">And this equanimity of mine, relying on that and grasping it, would remain for a very long time.</span><br />
</p>
<p id="mn140c21p8">
<span class="pali m-text">Imañce ahaṁ upekkhaṁ evaṁ parisuddhaṁ evaṁ pariyodātaṁ nevasaññānāsaññāyatanaṁ upasaṁhareyyaṁ, tadanudhammañca cittaṁ bhāveyyaṁ.</span><br />
<span class="sujato m-text">If I were to apply this equanimity, so pure and bright, to the dimension of neither perception nor non-perception, my mind would develop accordingly.</span><br />
</p>
<p id="mn140c21p9">
<span class="pali m-text">Evaṁ me ayaṁ upekkhā tannissitā tadupādānā ciraṁ dīghamaddhānaṁ tiṭṭheyyā’ti.</span><br />
<span class="sujato m-text">And this equanimity of mine, relying on that and grasping it, would remain for a very long time.’</span><br />
</p>
<p id="mn140c22p1">
<span class="pali m-text">So evaṁ pajānāti:</span><br />
<span class="sujato m-text">They understand:</span><br />
</p>
<p id="mn140c22p2">
<span class="pali m-text">‘imañce ahaṁ upekkhaṁ evaṁ parisuddhaṁ evaṁ pariyodātaṁ ākāsānañcāyatanaṁ upasaṁhareyyaṁ, tadanudhammañca cittaṁ bhāveyyaṁ;</span><br />
<span class="sujato m-text">‘If I were to apply this equanimity, so pure and bright, to the dimension of infinite space, my mind would develop accordingly.</span><br />
</p>
<p id="mn140c22p3">
<span class="pali m-text">saṅkhatametaṁ.</span><br />
<span class="sujato m-text">But that is conditioned.</span><br />
</p>
<p id="mn140c22p4">
<span class="pali m-text">Imañce ahaṁ upekkhaṁ evaṁ parisuddhaṁ evaṁ pariyodātaṁ viññāṇañcāyatanaṁ upasaṁhareyyaṁ, tadanudhammañca cittaṁ bhāveyyaṁ;</span><br />
<span class="sujato m-text">If I were to apply this equanimity, so pure and bright, to the dimension of infinite consciousness …</span><br />
</p>
<p id="mn140c22p5">
<span class="pali m-text">saṅkhatametaṁ.</span><br />
</p>
<p id="mn140c22p6">
<span class="pali m-text">Imañce ahaṁ upekkhaṁ evaṁ parisuddhaṁ evaṁ pariyodātaṁ ākiñcaññāyatanaṁ upasaṁhareyyaṁ, tadanudhammañca cittaṁ bhāveyyaṁ;</span><br />
<span class="sujato m-text">nothingness …</span><br />
</p>
<p id="mn140c22p7">
<span class="pali m-text">saṅkhatametaṁ.</span><br />
</p>
<p id="mn140c22p8">
<span class="pali m-text">Imañce ahaṁ upekkhaṁ evaṁ parisuddhaṁ evaṁ pariyodātaṁ nevasaññānāsaññāyatanaṁ upasaṁhareyyaṁ, tadanudhammañca cittaṁ bhāveyyaṁ;</span><br />
<span class="sujato m-text">neither perception nor non-perception, my mind would develop accordingly.</span><br />
</p>
<p id="mn140c22p9">
<span class="pali m-text">saṅkhatametan’ti.</span><br />
<span class="sujato m-text">But that is conditioned.’</span><br />
</p>
<p id="mn140c22p10">
<span class="pali m-text">So neva taṁ abhisaṅkharoti, na abhisañcetayati bhavāya vā vibhavāya vā.</span><br />
<span class="sujato m-text">They neither make a choice nor form an intention to continue existence or to end existence.</span><br />
</p>
<p id="mn140c22p11">
<span class="pali m-text">So anabhisaṅkharonto anabhisañcetayanto bhavāya vā vibhavāya vā na kiñci loke upādiyati,</span><br />
<span class="sujato m-text">Because of this, they don’t grasp at anything in the world.</span><br />
</p>
<p id="mn140c22p12">
<span class="pali m-text">anupādiyaṁ na paritassati, aparitassaṁ paccattaṁyeva parinibbāyati.</span><br />
<span class="sujato m-text">Not grasping, they’re not anxious. Not being anxious, they personally become extinguished.</span><br />
</p>
<p id="mn140c22p13">
<span class="pali m-text">‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti.</span><br />
<span class="sujato m-text">They understand: ‘Rebirth is ended, the spiritual journey has been completed, what had to be done has been done, there is no return to any state of existence.’</span><br />
</p>
<p id="mn140c23p1">
<span class="pali m-text">So sukhañce vedanaṁ vedeti, ‘sā aniccā’ti pajānāti, ‘anajjhositā’ti pajānāti, ‘anabhinanditā’ti pajānāti.</span><br />
<span class="sujato m-text">If they feel a pleasant feeling, they understand that it’s impermanent, that they’re not attached to it, and that they don’t take pleasure in it.</span><br />
</p>
<p id="mn140c23p2">
<span class="pali m-text">Dukkhañce vedanaṁ vedeti, ‘sā aniccā’ti pajānāti, ‘anajjhositā’ti pajānāti, ‘anabhinanditā’ti pajānāti.</span><br />
<span class="sujato m-text">If they feel a painful feeling, they understand that it’s impermanent, that they’re not attached to it, and that they don’t take pleasure in it.</span><br />
</p>
<p id="mn140c23p3">
<span class="pali m-text">Adukkhamasukhañce vedanaṁ vedeti, ‘sā aniccā’ti pajānāti, ‘anajjhositā’ti pajānāti, ‘anabhinanditā’ti pajānāti.</span><br />
<span class="sujato m-text">If they feel a neutral feeling, they understand that it’s impermanent, that they’re not attached to it, and that they don’t take pleasure in it.</span><br />
</p>
<p id="mn140c24p1">
<span class="pali m-text">So sukhañce vedanaṁ vedeti, visaṁyutto naṁ vedeti;</span><br />
<span class="sujato m-text">If they feel a pleasant feeling, they feel it detached.</span><br />
</p>
<p id="mn140c24p2">
<span class="pali m-text">dukkhañce vedanaṁ vedeti, visaṁyutto naṁ vedeti;</span><br />
<span class="sujato m-text">If they feel a painful feeling, they feel it detached.</span><br />
</p>
<p id="mn140c24p3">
<span class="pali m-text">adukkhamasukhañce vedanaṁ vedeti, visaṁyutto naṁ vedeti.</span><br />
<span class="sujato m-text">If they feel a neutral feeling, they feel it detached.</span><br />
</p>
<p id="mn140c24p4">
<span class="pali m-text">So kāyapariyantikaṁ vedanaṁ vedayamāno ‘kāyapariyantikaṁ vedanaṁ vedayāmī’ti pajānāti, jīvitapariyantikaṁ vedanaṁ vedayamāno ‘jīvitapariyantikaṁ vedanaṁ vedayāmī’ti pajānāti,</span><br />
<span class="sujato m-text">Feeling the end of the body approaching, they understand: ‘I feel the end of the body approaching.’ Feeling the end of life approaching, they understand: ‘I feel the end of life approaching.’</span><br />
</p>
<p id="mn140c24p5">
<span class="pali m-text">‘kāyassa bhedā paraṁ maraṇā uddhaṁ jīvitapariyādānā idheva sabbavedayitāni anabhinanditāni sītībhavissantī’ti pajānāti.</span><br />
<span class="sujato m-text">They understand: ‘When my body breaks up and my life has come to an end, everything that’s felt, since I no longer take pleasure in it, will become cool right here.’</span><br />
</p>
<p id="mn140c24p6">
<span class="pali m-text">Seyyathāpi, bhikkhu, telañca paṭicca vaṭṭiñca paṭicca telappadīpo jhāyati;</span><br />
<span class="sujato m-text">Suppose an oil lamp depended on oil and a wick to burn.</span><br />
</p>
<p id="mn140c24p7">
<span class="pali m-text">tasseva telassa ca vaṭṭiyā ca pariyādānā aññassa ca anupahārā anāhāro nibbāyati;</span><br />
<span class="sujato m-text">As the oil and the wick are used up, it would be extinguished due to lack of fuel.</span><br />
</p>
<p id="mn140c24p8">
<span class="pali m-text">evameva kho, bhikkhu, kāyapariyantikaṁ vedanaṁ vedayamāno ‘kāyapariyantikaṁ vedanaṁ vedayāmī’ti pajānāti, jīvitapariyantikaṁ vedanaṁ vedayamāno ‘jīvitapariyantikaṁ vedanaṁ vedayāmī’ti pajānāti,</span><br />
<span class="sujato m-text">In the same way, feeling the end of the body approaching, they understand: ‘I feel the end of the body approaching.’ Feeling the end of life approaching, they understand: ‘I feel the end of life approaching.’</span><br />
</p>
<p id="mn140c24p9">
<span class="pali m-text">‘kāyassa bhedā paraṁ maraṇā uddhaṁ jīvitapariyādānā idheva sabbavedayitāni anabhinanditāni sītībhavissantī’ti pajānāti.</span><br />
<span class="sujato m-text">They understand: ‘When my body breaks up and my life has come to an end, everything that’s felt, since I no longer take pleasure in it, will become cool right here.’</span><br />
</p>
<p id="mn140c25p1">
<span class="pali m-text">Tasmā evaṁ samannāgato bhikkhu iminā paramena paññādhiṭṭhānena samannāgato hoti.</span><br />
<span class="sujato m-text">Therefore a mendicant thus endowed is endowed with the ultimate foundation of wisdom.</span><br />
</p>
<p id="mn140c25p2">
<span class="pali m-text">Esā hi, bhikkhu, paramā ariyā paññā yadidaṁ—</span><br />
<span class="sujato m-text">For this is the ultimate noble wisdom, namely,</span><br />
</p>
<p id="mn140c25p3">
<span class="pali m-text">sabbadukkhakkhaye ñāṇaṁ.</span><br />
<span class="sujato m-text">the knowledge of the ending of suffering.</span><br />
</p>
<p id="mn140c26p1">
<span class="pali m-text">Tassa sā vimutti sacce ṭhitā akuppā hoti.</span><br />
<span class="sujato m-text">Their freedom, being founded on truth, is unshakable.</span><br />
</p>
<p id="mn140c26p2">
<span class="pali m-text">Tañhi, bhikkhu, musā yaṁ mosadhammaṁ, taṁ saccaṁ yaṁ amosadhammaṁ nibbānaṁ.</span><br />
<span class="sujato m-text">For that which is false has a deceptive nature, while that which is true has an undeceptive nature—extinguishment.</span><br />
</p>
<p id="mn140c26p3">
<span class="pali m-text">Tasmā evaṁ samannāgato bhikkhu iminā paramena saccādhiṭṭhānena samannāgato hoti.</span><br />
<span class="sujato m-text">Therefore a mendicant thus endowed is endowed with the ultimate resolve of truth.</span><br />
</p>
<p id="mn140c26p4">
<span class="pali m-text">Etañhi, bhikkhu, paramaṁ ariyasaccaṁ yadidaṁ—</span><br />
<span class="sujato m-text">For this is the ultimate noble truth, namely,</span><br />
</p>
<p id="mn140c26p5">
<span class="pali m-text">amosadhammaṁ nibbānaṁ.</span><br />
<span class="sujato m-text">that which has an undeceptive nature—extinguishment.</span><br />
</p>
<p id="mn140c27p1">
<span class="pali m-text">Tasseva kho pana pubbe aviddasuno upadhī honti samattā samādinnā.</span><br />
<span class="sujato m-text">In their ignorance, they used to acquire attachments.</span><br />
</p>
<p id="mn140c27p2">
<span class="pali m-text">Tyāssa pahīnā honti ucchinnamūlā tālāvatthukatā anabhāvaṅkatā āyatiṁ anuppādadhammā.</span><br />
<span class="sujato m-text">Those have been cut off at the root, made like a palm stump, obliterated so they are unable to arise in the future.</span><br />
</p>
<p id="mn140c27p3">
<span class="pali m-text">Tasmā evaṁ samannāgato bhikkhu iminā paramena cāgādhiṭṭhānena samannāgato hoti.</span><br />
<span class="sujato m-text">Therefore a mendicant thus endowed is endowed with the ultimate foundation of generosity.</span><br />
</p>
<p id="mn140c27p4">
<span class="pali m-text">Eso hi, bhikkhu, paramo ariyo cāgo yadidaṁ—</span><br />
<span class="sujato m-text">For this is the ultimate noble generosity, namely,</span><br />
</p>
<p id="mn140c27p5">
<span class="pali m-text">sabbūpadhipaṭinissaggo.</span><br />
<span class="sujato m-text">letting go of all attachments.</span><br />
</p>
<p id="mn140c28p1">
<span class="pali m-text">Tasseva kho pana pubbe aviddasuno abhijjhā hoti chando sārāgo.</span><br />
<span class="sujato m-text">In their ignorance, they used to be covetous, full of desire and lust.</span><br />
</p>
<p id="mn140c28p2">
<span class="pali m-text">Svāssa pahīno hoti ucchinnamūlo tālāvatthukato anabhāvaṅkato āyatiṁ anuppādadhammo.</span><br />
<span class="sujato m-text">That has been cut off at the root, made like a palm stump, obliterated so it’s unable to arise in the future.</span><br />
</p>
<p id="mn140c28p3">
<span class="pali m-text">Tasseva kho pana pubbe aviddasuno āghāto hoti byāpādo sampadoso.</span><br />
<span class="sujato m-text">In their ignorance, they used to be contemptuous, full of ill will and malevolence.</span><br />
</p>
<p id="mn140c28p4">
<span class="pali m-text">Svāssa pahīno hoti ucchinnamūlo tālāvatthukato anabhāvaṅkato āyatiṁ anuppādadhammo.</span><br />
<span class="sujato m-text">That has been cut off at the root, made like a palm stump, obliterated so it’s unable to arise in the future.</span><br />
</p>
<p id="mn140c28p5">
<span class="pali m-text">Tasseva kho pana pubbe aviddasuno avijjā hoti sammoho.</span><br />
<span class="sujato m-text">In their ignorance, they used to be ignorant, full of delusion.</span><br />
</p>
<p id="mn140c28p6">
<span class="pali m-text">Svāssa pahīno hoti ucchinnamūlo tālāvatthukato anabhāvaṅkato āyatiṁ anuppādadhammo.</span><br />
<span class="sujato m-text">That has been cut off at the root, made like a palm stump, obliterated so it’s unable to arise in the future.</span><br />
</p>
<p id="mn140c28p7">
<span class="pali m-text">Tasmā evaṁ samannāgato bhikkhu iminā paramena upasamādhiṭṭhānena samannāgato hoti.</span><br />
<span class="sujato m-text">Therefore a mendicant thus endowed is endowed with the ultimate foundation of peace.</span><br />
</p>
<p id="mn140c28p8">
<span class="pali m-text">Eso hi, bhikkhu, paramo ariyo upasamo yadidaṁ—</span><br />
<span class="sujato m-text">For this is the ultimate noble peace, namely,</span><br />
</p>
<p id="mn140c28p9">
<span class="pali m-text">rāgadosamohānaṁ upasamo.</span><br />
<span class="sujato m-text">the pacification of greed, hate, and delusion.</span><br />
</p>
<p id="mn140c29p1">
<span class="pali m-text">‘Paññaṁ nappamajjeyya, saccamanurakkheyya, cāgamanubrūheyya, santimeva so sikkheyyā’ti—</span><br />
<span class="sujato m-text">‘Do not neglect wisdom; preserve truth; foster generosity; and train only for peace.’</span><br />
</p>
<p id="mn140c29p2">
<span class="pali m-text">iti yaṁ taṁ vuttaṁ, idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="mn140c30p1">
<span class="pali m-text">‘Yattha ṭhitaṁ maññassavā nappavattanti, maññassave kho pana nappavattamāne muni santoti vuccatī’ti—</span><br />
<span class="sujato m-text">‘Wherever they stand, the streams of identification do not flow. And when the streams of identification do not flow, they are called a sage at peace.’</span><br />
</p>
<p id="mn140c30p2">
<span class="pali m-text">iti kho panetaṁ vuttaṁ. Kiñcetaṁ paṭicca vuttaṁ?</span><br />
<span class="sujato m-text">That’s what I said, but why did I say it?</span><br />
</p>
<p id="mn140c31p1">
<span class="pali m-text">‘Asmī’ti, bhikkhu, maññitametaṁ, ‘ayamahamasmī’ti maññitametaṁ, ‘bhavissan’ti maññitametaṁ, ‘na bhavissan’ti maññitametaṁ, ‘rūpī bhavissan’ti maññitametaṁ, ‘arūpī bhavissan’ti maññitametaṁ, ‘saññī bhavissan’ti maññitametaṁ, ‘asaññī bhavissan’ti maññitametaṁ, ‘nevasaññīnāsaññī bhavissan’ti maññitametaṁ.</span><br />
<span class="sujato m-text">These are all forms of identifying: ‘I am’, ‘I am this’, ‘I will be’, ‘I will not be’, ‘I will have form’, ‘I will be formless’, ‘I will be percipient’, ‘I will be non-percipient’, ‘I will be neither percipient nor non-percipient.’</span><br />
</p>
<p id="mn140c31p2">
<span class="pali m-text">Maññitaṁ, bhikkhu, rogo maññitaṁ gaṇḍo maññitaṁ sallaṁ.</span><br />
<span class="sujato m-text">Identification is a disease, a boil, a dart.</span><br />
</p>
<p id="mn140c31p3">
<span class="pali m-text">Sabbamaññitānaṁ tveva, bhikkhu, samatikkamā muni santoti vuccati.</span><br />
<span class="sujato m-text">Having gone beyond all identification, one is called a sage at peace.</span><br />
</p>
<p id="mn140c31p4">
<span class="pali m-text">Muni kho pana, bhikkhu, santo na jāyati, na jīyati, na mīyati, na kuppati, na piheti.</span><br />
<span class="sujato m-text">The sage at peace is not reborn, does not grow old, and does not die. They are not shaken, and do not yearn.</span><br />
</p>
<p id="mn140c31p5">
<span class="pali m-text">Tañhissa, bhikkhu, natthi yena jāyetha, ajāyamāno kiṁ jīyissati, ajīyamāno kiṁ mīyissati, amīyamāno kiṁ kuppissati, akuppamāno kissa pihessati?</span><br />
<span class="sujato m-text">For they have nothing which would cause them to be reborn. Not being reborn, how could they grow old? Not growing old, how could they die? Not dying, how could they be shaken? Not shaking, for what could they yearn?</span><br />
</p>
<p id="mn140c32p1">
<span class="pali m-text">‘Yattha ṭhitaṁ maññassavā nappavattanti, maññassave kho pana nappavattamāne muni santoti vuccatī’ti—</span><br />
<span class="sujato m-text">‘Wherever they stand, the streams of identification do not flow. And when the streams of identification do not flow, they are called a sage at peace.’</span><br />
</p>
<p id="mn140c32p2">
<span class="pali m-text">iti yaṁ taṁ vuttaṁ, idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="mn140c32p3">
<span class="pali m-text">Imaṁ kho me tvaṁ, bhikkhu, saṅkhittena chadhātuvibhaṅgaṁ dhārehī”ti.</span><br />
<span class="sujato m-text">Mendicant, you should remember this brief analysis of the six elements.”</span><br />
</p>
<p id="mn140c33p1">
<span class="pali m-text">Atha kho āyasmā pukkusāti:</span><br />
<span class="sujato m-text">Then Venerable Pukkusāti thought,</span><br />
</p>
<p id="mn140c33p2">
<span class="pali m-text">“satthā kira me anuppatto, sugato kira me anuppatto, sammāsambuddho kira me anuppatto”ti uṭṭhāyāsanā ekaṁsaṁ cīvaraṁ katvā bhagavato pādesu sirasā nipatitvā bhagavantaṁ etadavoca:</span><br />
<span class="sujato m-text">“It seems the Teacher has come to me! The Holy One has come to me! The fully awakened Buddha has come to me!” He got up from his seat, arranged his robe over one shoulder, bowed with his head at the Buddha’s feet, and said,</span><br />
</p>
<p id="mn140c33p3">
<span class="pali m-text">“accayo maṁ, bhante, accagamā yathābālaṁ yathāmūḷhaṁ yathāakusalaṁ, yohaṁ bhagavantaṁ āvusovādena samudācaritabbaṁ amaññissaṁ.</span><br />
<span class="sujato m-text">“I have made a mistake, sir. It was foolish, stupid, and unskillful of me to presume to address the Buddha as ‘reverend’.</span><br />
</p>
<p id="mn140c33p4">
<span class="pali m-text">Tassa me, bhante, bhagavā accayaṁ accayato paṭiggaṇhātu āyatiṁ saṁvarāyā”ti.</span><br />
<span class="sujato m-text">Please, sir, accept my mistake for what it is, so I will restrain myself in future.”</span><br />
</p>
<p id="mn140c33p5">
<span class="pali m-text">“Taggha tvaṁ, bhikkhu, accayo accagamā yathābālaṁ yathāmūḷhaṁ yathāakusalaṁ, yaṁ maṁ tvaṁ āvusovādena samudācaritabbaṁ amaññittha.</span><br />
<span class="sujato m-text">“Indeed, mendicant, you made a mistake. It was foolish, stupid, and unskillful of you to act in that way.</span><br />
</p>
<p id="mn140c33p6">
<span class="pali m-text">Yato ca kho tvaṁ, bhikkhu, accayaṁ accayato disvā yathādhammaṁ paṭikarosi, taṁ te mayaṁ paṭiggaṇhāma.</span><br />
<span class="sujato m-text">But since you have recognized your mistake for what it is, and have dealt with it properly, I accept it.</span><br />
</p>
<p id="mn140c33p7">
<span class="pali m-text">Vuddhihesā, bhikkhu, ariyassa vinaye yo accayaṁ accayato disvā yathādhammaṁ paṭikaroti, āyatiṁ saṁvaraṁ āpajjatī”ti.</span><br />
<span class="sujato m-text">For it is growth in the training of the Noble One to recognize a mistake for what it is, deal with it properly, and commit to restraint in the future.”</span><br />
</p>
<p id="mn140c34p1">
<span class="pali m-text">“Labheyyāhaṁ, bhante, bhagavato santike upasampadan”ti.</span><br />
<span class="sujato m-text">“Sir, may I receive the going forth, the ordination in the Buddha’s presence?”</span><br />
</p>
<p id="mn140c34p2">
<span class="pali m-text">“Paripuṇṇaṁ pana te, bhikkhu, pattacīvaran”ti?</span><br />
<span class="sujato m-text">“But mendicant, are your bowl and robes complete?”</span><br />
</p>
<p id="mn140c34p3">
<span class="pali m-text">“Na kho me, bhante, paripuṇṇaṁ pattacīvaran”ti.</span><br />
<span class="sujato m-text">“No, sir, they are not.”</span><br />
</p>
<p id="mn140c34p4">
<span class="pali m-text">“Na kho, bhikkhu, tathāgatā aparipuṇṇapattacīvaraṁ upasampādentī”ti.</span><br />
<span class="sujato m-text">“The Realized Ones do not ordain those whose bowl and robes are incomplete.”</span><br />
</p>
<p id="mn140c35p1">
<span class="pali m-text">Atha kho āyasmā pukkusāti bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pattacīvarapariyesanaṁ pakkāmi.</span><br />
<span class="sujato m-text">And then Venerable Pukkusāti approved and agreed with what the Buddha said. He got up from his seat, bowed, and respectfully circled the Buddha, keeping him on his right, before leaving.</span><br />
</p>
<p id="mn140c35p2">
<span class="pali m-text">Atha kho āyasmantaṁ pukkusātiṁ pattacīvarapariyesanaṁ carantaṁ vibbhantā gāvī jīvitā voropesi.</span><br />
<span class="sujato m-text">But while he was wandering in search of a bowl and robes, a stray cow took his life.</span><br />
</p>
<p id="mn140c36p1">
<span class="pali m-text">Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:</span><br />
<span class="sujato m-text">Then several mendicants went up to the Buddha, bowed, sat down to one side, and said to him,</span><br />
</p>
<p id="mn140c36p2">
<span class="pali m-text">“yo so, bhante, pukkusāti nāma kulaputto bhagavatā saṅkhittena ovādena ovadito so kālaṅkato.</span><br />
<span class="sujato m-text">“Sir, the gentleman named Pukkusāti, who was advised in brief by the Buddha, has passed away.</span><br />
</p>
<p id="mn140c36p3">
<span class="pali m-text">Tassa kā gati, ko abhisamparāyo”ti?</span><br />
<span class="sujato m-text">Where has he been reborn in his next life?”</span><br />
</p>
<p id="mn140c36p4">
<span class="pali m-text">“Paṇḍito, bhikkhave, pukkusāti kulaputto paccapādi dhammassānudhammaṁ, na ca maṁ dhammādhikaraṇaṁ vihesesi.</span><br />
<span class="sujato m-text">“Mendicants, Pukkusāti was astute. He practiced in line with the teachings, and did not trouble me about the teachings.</span><br />
</p>
<p id="mn140c36p5">
<span class="pali m-text">Pukkusāti, bhikkhave, kulaputto pañcannaṁ orambhāgiyānaṁ saṁyojanānaṁ parikkhayā opapātiko tattha parinibbāyī anāvattidhammo tasmā lokā”ti.</span><br />
<span class="sujato m-text">With the ending of the five lower fetters, he’s been reborn spontaneously and will become extinguished there, not liable to return from that world.”</span><br />
</p>
<p id="mn140c36p6">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn140c36p7">
<span class="pali m-text">Attamanā te bhikkhū bhagavato bhāsitaṁ abhinandunti.</span><br />
<span class="sujato m-text">Satisfied, the mendicants were happy with what the Buddha said.</span><br />
</p>
<p id="mn140c36p8">
<span class="pali m-text">Dhātuvibhaṅgasuttaṁ niṭṭhitaṁ dasamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0139.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0141.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>