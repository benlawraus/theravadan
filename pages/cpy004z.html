<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/cpy004z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="https://www.theravadan.org/pages/cpy004z.html" />
  <meta property="og:description" content="Akittivagga Dānapāramī 4 Mahāsudassanacariya “Kusāvatimhi nagare, yadā āsiṁ mahīpati; Mahāsudassano nāma, cakkavattī mahabbalo. Tatthāhaṁ divase tikkhattuṁ, ghosāpemi tahiṁ tahiṁ; ‘Ko kiṁ icchati pattheti, kassa kiṁ dīyatū dhanaṁ. Ko chātako ko tasito, ko mālaṁ ko vilepanaṁ; Nānārattāni vatthāni, ko naggo paridahissati. Ko pathe chattamādeti, kopāhanā mudū subhā’; Iti sāyañca pāto ca …" />
  <meta name="twitter:description" content="Akittivagga Dānapāramī 4 Mahāsudassanacariya “Kusāvatimhi nagare, yadā āsiṁ mahīpati; Mahāsudassano nāma, cakkavattī mahabbalo. Tatthāhaṁ divase tikkhattuṁ, ghosāpemi tahiṁ tahiṁ; ‘Ko kiṁ icchati pattheti, kassa kiṁ dīyatū dhanaṁ. Ko chātako ko tasito, ko mālaṁ ko vilepanaṁ; Nānārattāni vatthāni, ko naggo paridahissati. Ko pathe chattamādeti, kopāhanā mudū subhā’; Iti sāyañca pāto ca …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<p id="cp4c0p2">
<span class="pali m-text">Akittivagga</span><br />
</p>
<p id="cp4c0p3">
<span class="pali m-text">Dānapāramī 4</span><br />
</p>
<section id="mahasudassanacariya">
<span id="cp4c0p4"></span><h2><span class="pali m-text">Mahāsudassanacariya</span></h2>
<p id="cp4c1p1">
<span class="pali m-text">“Kusāvatimhi nagare,</span><br />
</p>
<p id="cp4c1p2">
<span class="pali m-text">yadā āsiṁ mahīpati;</span><br />
</p>
<p id="cp4c1p3">
<span class="pali m-text">Mahāsudassano nāma,</span><br />
</p>
<p id="cp4c1p4">
<span class="pali m-text">cakkavattī mahabbalo.</span><br />
</p>
<p id="cp4c2p1">
<span class="pali m-text">Tatthāhaṁ divase tikkhattuṁ,</span><br />
</p>
<p id="cp4c2p2">
<span class="pali m-text">ghosāpemi tahiṁ tahiṁ;</span><br />
</p>
<p id="cp4c2p3">
<span class="pali m-text">‘Ko kiṁ icchati pattheti,</span><br />
</p>
<p id="cp4c2p4">
<span class="pali m-text">kassa kiṁ dīyatū dhanaṁ.</span><br />
</p>
<p id="cp4c3p1">
<span class="pali m-text">Ko chātako ko tasito,</span><br />
</p>
<p id="cp4c3p2">
<span class="pali m-text">ko mālaṁ ko vilepanaṁ;</span><br />
</p>
<p id="cp4c3p3">
<span class="pali m-text">Nānārattāni vatthāni,</span><br />
</p>
<p id="cp4c3p4">
<span class="pali m-text">ko naggo paridahissati.</span><br />
</p>
<p id="cp4c4p1">
<span class="pali m-text">Ko pathe chattamādeti,</span><br />
</p>
<p id="cp4c4p2">
<span class="pali m-text">kopāhanā mudū subhā’;</span><br />
</p>
<p id="cp4c4p3">
<span class="pali m-text">Iti sāyañca pāto ca,</span><br />
</p>
<p id="cp4c4p4">
<span class="pali m-text">ghosāpemi tahiṁ tahiṁ.</span><br />
</p>
<p id="cp4c5p1">
<span class="pali m-text">Na taṁ dasasu ṭhānesu,</span><br />
</p>
<p id="cp4c5p2">
<span class="pali m-text">napi ṭhānasatesu vā;</span><br />
</p>
<p id="cp4c5p3">
<span class="pali m-text">Anekasataṭhānesu,</span><br />
</p>
<p id="cp4c5p4">
<span class="pali m-text">paṭiyattaṁ yācake dhanaṁ.</span><br />
</p>
<p id="cp4c6p1">
<span class="pali m-text">Divā vā yadi vā rattiṁ,</span><br />
</p>
<p id="cp4c6p2">
<span class="pali m-text">yadi eti vanibbako;</span><br />
</p>
<p id="cp4c6p3">
<span class="pali m-text">Laddhā yadicchakaṁ bhogaṁ,</span><br />
</p>
<p id="cp4c6p4">
<span class="pali m-text">pūrahatthova gacchati.</span><br />
</p>
<p id="cp4c7p1">
<span class="pali m-text">Evarūpaṁ mahādānaṁ,</span><br />
</p>
<p id="cp4c7p2">
<span class="pali m-text">Adāsiṁ yāvajīvikaṁ;</span><br />
</p>
<p id="cp4c7p3">
<span class="pali m-text">Napāhaṁ dessaṁ dhanaṁ dammi,</span><br />
</p>
<p id="cp4c7p4">
<span class="pali m-text">Napi natthi nicayo mayi.</span><br />
</p>
<p id="cp4c8p1">
<span class="pali m-text">Yathāpi āturo nāma,</span><br />
</p>
<p id="cp4c8p2">
<span class="pali m-text">rogato parimuttiyā;</span><br />
</p>
<p id="cp4c8p3">
<span class="pali m-text">Dhanena vejjaṁ tappetvā,</span><br />
</p>
<p id="cp4c8p4">
<span class="pali m-text">rogato parimuccati.</span><br />
</p>
<p id="cp4c9p1">
<span class="pali m-text">Tathevāhaṁ jānamāno,</span><br />
</p>
<p id="cp4c9p2">
<span class="pali m-text">paripūretumasesato;</span><br />
</p>
<p id="cp4c9p3">
<span class="pali m-text">Ūnamanaṁ pūrayituṁ,</span><br />
</p>
<p id="cp4c9p4">
<span class="pali m-text">demi dānaṁ vanibbake;</span><br />
</p>
<p id="cp4c9p5">
<span class="pali m-text">Nirālayo apaccāso,</span><br />
</p>
<p id="cp4c9p6">
<span class="pali m-text">sambodhimanupattiyā”ti.</span><br />
</p>
<p id="cp4c10p1">
<span class="pali m-text">Mahāsudassanacariyaṁ catutthaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>