<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mily003p001p004z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Milindapañha" />
  <meta name="twitter:title" content="Milindapañha" />
  <meta property="og:url" content="https://theravadan.org/pages/mily003p001p004z.html" />
  <meta property="og:description" content="Mahāvagga 4. Anantakāyapañha Atha kho milindassa rañño etadahosi— “paṇḍito kho ayaṁ bhikkhu paṭibalo mayā saddhiṁ sallapituṁ, bahukāni ca me ṭhānāni pucchitabbāni bhavissanti, yāva apucchitāniyeva tāni ṭhānāni bhavissanti, atha sūriyo atthaṁ gamissati, yannūnāhaṁ sve antepure sallapeyyan”ti. Atha kho rājā devamantiyaṁ etadavoca— “tena hi tvaṁ, devamantiya, bhadantassa āroceyyāsi ‘sve …" />
  <meta name="twitter:description" content="Mahāvagga 4. Anantakāyapañha Atha kho milindassa rañño etadahosi— “paṇḍito kho ayaṁ bhikkhu paṭibalo mayā saddhiṁ sallapituṁ, bahukāni ca me ṭhānāni pucchitabbāni bhavissanti, yāva apucchitāniyeva tāni ṭhānāni bhavissanti, atha sūriyo atthaṁ gamissati, yannūnāhaṁ sve antepure sallapeyyan”ti. Atha kho rājā devamantiyaṁ etadavoca— “tena hi tvaṁ, devamantiya, bhadantassa āroceyyāsi ‘sve …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<section id="mahavagga">
<h2><a href="#mahavagga">Mahāvagga</a></h2>
<section id="anantakayapanha">
<h3><a href="#anantakayapanha">4. Anantakāyapañha</a></h3>
<p id="mil3p1p4c1p1">
<span class="m-text m-primary">Atha kho milindassa rañño etadahosi—</span><br />
</p>
<p id="mil3p1p4c1p2">
<span class="m-text m-primary">“paṇḍito kho ayaṁ bhikkhu paṭibalo mayā saddhiṁ sallapituṁ, bahukāni ca me ṭhānāni pucchitabbāni bhavissanti, yāva apucchitāniyeva tāni ṭhānāni bhavissanti, atha sūriyo atthaṁ gamissati, yannūnāhaṁ sve antepure sallapeyyan”ti.</span><br />
</p>
<p id="mil3p1p4c2p1">
<span class="m-text m-primary">Atha kho rājā devamantiyaṁ etadavoca—</span><br />
</p>
<p id="mil3p1p4c2p2">
<span class="m-text m-primary">“tena hi tvaṁ, devamantiya, bhadantassa āroceyyāsi ‘sve antepure raññā saddhiṁ sallāpo bhavissatī’”ti.</span><br />
</p>
<p id="mil3p1p4c2p3">
<span class="m-text m-primary">Idaṁ vatvā milindo rājā uṭṭhāyāsanā theraṁ nāgasenaṁ āpucchitvā rathaṁ abhirūhitvā “nāgaseno nāgaseno”ti sajjhāyaṁ karonto pakkāmi.</span><br />
</p>
<p id="mil3p1p4c3p1">
<span class="m-text m-primary">Atha kho devamantiyo āyasmantaṁ nāgasenaṁ etadavoca—</span><br />
</p>
<p id="mil3p1p4c3p2">
<span class="m-text m-primary">“rājā, bhante, milindo evamāha—</span><br />
</p>
<p id="mil3p1p4c3p3">
<span class="m-text m-primary">‘sve antepure raññā saddhiṁ sallāpo bhavissatī’”ti.</span><br />
</p>
<p id="mil3p1p4c3p4">
<span class="m-text m-primary">“Suṭṭhū”ti thero abbhānumodi.</span><br />
</p>
<p id="mil3p1p4c3p5">
<span class="m-text m-primary">Atha kho tassā rattiyā accayena devamantiyo ca anantakāyo ca maṅkuro ca sabbadinno ca yena milindo rājā tenupasaṅkamiṁsu, upasaṅkamitvā rājānaṁ milindaṁ etadavocuṁ—</span><br />
</p>
<p id="mil3p1p4c3p6">
<span class="m-text m-primary">“āgacchatu, mahārāja, bhadanto nāgaseno”ti?</span><br />
</p>
<p id="mil3p1p4c3p7">
<span class="m-text m-primary">“Āma āgacchatū”ti.</span><br />
</p>
<p id="mil3p1p4c3p8">
<span class="m-text m-primary">“Kittakehi bhikkhūhi saddhiṁ āgacchatū”ti?</span><br />
</p>
<p id="mil3p1p4c3p9">
<span class="m-text m-primary">“Yattake bhikkhū icchati, tattakehi bhikkhūhi saddhiṁ āgacchatū”ti.</span><br />
</p>
<p id="mil3p1p4c4p1">
<span class="m-text m-primary">Atha kho sabbadinno āha—</span><br />
</p>
<p id="mil3p1p4c4p2">
<span class="m-text m-primary">“āgacchatu, mahārāja, dasahi bhikkhūhi saddhin”ti.</span><br />
</p>
<p id="mil3p1p4c4p3">
<span class="m-text m-primary">Dutiyampi kho rājā āha—</span><br />
</p>
<p id="mil3p1p4c4p4">
<span class="m-text m-primary">“yattake bhikkhū icchati, tattakehi bhikkhūhi saddhiṁ āgacchatū”ti.</span><br />
</p>
<p id="mil3p1p4c4p5">
<span class="m-text m-primary">Dutiyampi kho sabbadinno āha—</span><br />
</p>
<p id="mil3p1p4c4p6">
<span class="m-text m-primary">“āgacchatu, mahārāja, dasahi bhikkhūhi saddhin”ti.</span><br />
</p>
<p id="mil3p1p4c4p7">
<span class="m-text m-primary">Tatiyampi kho rājā āha—</span><br />
</p>
<p id="mil3p1p4c4p8">
<span class="m-text m-primary">“yattake bhikkhū icchati, tattakehi bhikkhūhi saddhiṁ āgacchatū”ti.</span><br />
</p>
<p id="mil3p1p4c4p9">
<span class="m-text m-primary">Tatiyampi kho sabbadinno āha—</span><br />
</p>
<p id="mil3p1p4c4p10">
<span class="m-text m-primary">“āgacchatu, mahārāja, dasahi bhikkhūhi saddhin”ti.</span><br />
</p>
<p id="mil3p1p4c4p11">
<span class="m-text m-primary">“Sabbo panāyaṁ sakkāro paṭiyādito, ahaṁ bhaṇāmi ‘yattake bhikkhū icchati, tattakehi bhikkhūhi saddhiṁ āgacchatū’ti.</span><br />
</p>
<p id="mil3p1p4c4p12">
<span class="m-text m-primary">Ayaṁ bhaṇe sabbadinno aññathā bhaṇati, kiṁ nu mayaṁ nappaṭibalā bhikkhūnaṁ bhojanaṁ dātun”ti?</span><br />
</p>
<p id="mil3p1p4c4p13">
<span class="m-text m-primary">Evaṁ vutte, sabbadinno maṅku ahosi.</span><br />
</p>
<p id="mil3p1p4c5p1">
<span class="m-text m-primary">Atha kho devamantiyo ca anantakāyo ca maṅkuro ca yenāyasmā nāgaseno tenupasaṅkamiṁsu, upasaṅkamitvā āyasmantaṁ nāgasenaṁ etadavocuṁ—</span><br />
</p>
<p id="mil3p1p4c5p2">
<span class="m-text m-primary">“rājā, bhante, milindo evamāha—</span><br />
</p>
<p id="mil3p1p4c5p3">
<span class="m-text m-primary">‘yattake bhikkhū icchati, tattakehi bhikkhūhi saddhiṁ āgacchatū’”ti.</span><br />
</p>
<p id="mil3p1p4c5p4">
<span class="m-text m-primary">Atha kho āyasmā nāgaseno pubbaṇhasamayaṁ nivāsetvā pattacīvaramādāya asītiyā bhikkhusahassehi saddhiṁ sāgalaṁ pāvisi.</span><br />
</p>
<p id="mil3p1p4c6p1">
<span class="m-text m-primary">Atha kho anantakāyo āyasmantaṁ nāgasenaṁ nissāya gacchanto āyasmantaṁ nāgasenaṁ etadavoca—</span><br />
</p>
<p id="mil3p1p4c6p2">
<span class="m-text m-primary">“bhante nāgasena, yaṁ panetaṁ brūsi ‘nāgaseno’ti, katamo ettha nāgaseno”ti?</span><br />
</p>
<p id="mil3p1p4c6p3">
<span class="m-text m-primary">Thero āha—</span><br />
</p>
<p id="mil3p1p4c6p4">
<span class="m-text m-primary">“ko panettha ‘nāgaseno’ti maññasī”ti?</span><br />
</p>
<p id="mil3p1p4c6p5">
<span class="m-text m-primary">“Yo so, bhante, abbhantare vāto jīvo pavisati ca nikkhamati ca, so ‘nāgaseno’ti maññāmī”ti.</span><br />
</p>
<p id="mil3p1p4c6p6">
<span class="m-text m-primary">“Yadi paneso vāto nikkhamitvā nappaviseyya, pavisitvā na nikkhameyya, jīveyya nu kho so puriso”ti?</span><br />
</p>
<p id="mil3p1p4c6p7">
<span class="m-text m-primary">“Na hi, bhante”ti.</span><br />
</p>
<p id="mil3p1p4c6p8">
<span class="m-text m-primary">“Ye panime saṅkhadhamakā saṅkhaṁ dhamenti, tesaṁ vāto puna pavisatī”ti?</span><br />
</p>
<p id="mil3p1p4c6p9">
<span class="m-text m-primary">“Na hi, bhante”ti.</span><br />
</p>
<p id="mil3p1p4c6p10">
<span class="m-text m-primary">“Ye panime vaṁsadhamakā vaṁsaṁ dhamenti, tesaṁ vāto puna pavisatī”ti?</span><br />
</p>
<p id="mil3p1p4c6p11">
<span class="m-text m-primary">“Na hi, bhante”ti.</span><br />
</p>
<p id="mil3p1p4c6p12">
<span class="m-text m-primary">“Ye panime siṅgadhamakā siṅgaṁ dhamenti, tesaṁ vāto puna pavisatī”ti?</span><br />
</p>
<p id="mil3p1p4c6p13">
<span class="m-text m-primary">“Na hi, bhante”ti.</span><br />
</p>
<p id="mil3p1p4c6p14">
<span class="m-text m-primary">“Atha kissa pana te na marantī”ti.</span><br />
</p>
<p id="mil3p1p4c6p15">
<span class="m-text m-primary">“Nāhaṁ paṭibalo tayā vādinā saddhiṁ sallapituṁ, sādhu, bhante, atthaṁ jappehī”ti.</span><br />
</p>
<p id="mil3p1p4c6p16">
<span class="m-text m-primary">“Neso jīvo, assāsapassāsā nāmete kāyasaṅkhārā”ti thero abhidhammakathaṁ kathesi.</span><br />
</p>
<p id="mil3p1p4c6p17">
<span class="m-text m-primary">Atha anantakāyo upāsakattaṁ paṭivedesīti.</span><br />
</p>
<p id="mil3p1p4c7p1">
<span class="m-text m-primary">Anantakāyapañho catuttho.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>