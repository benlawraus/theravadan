<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv17 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy00kp009z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy00kp009z.html" />
  <meta property="og:description" content="Mahāpaṇṇāsaka Sattarasamavagga Navattabbaṁsaṅghassadinnaṁmahapphalantikathā Na vattabbaṁ— “saṅghassa dinnaṁ mahapphalan”ti? Āmantā. Nanu saṅgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassāti? Āmantā. Hañci saṅgho āhuneyyo …pe… anuttaraṁ puññakkhettaṁ lokassa, tena vata re vattabbe— “saṅghassa dinnaṁ mahapphalan”ti. Na vattabbaṁ— “saṅghassa dinna …" />
  <meta name="twitter:description" content="Mahāpaṇṇāsaka Sattarasamavagga Navattabbaṁsaṅghassadinnaṁmahapphalantikathā Na vattabbaṁ— “saṅghassa dinnaṁ mahapphalan”ti? Āmantā. Nanu saṅgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassāti? Āmantā. Hañci saṅgho āhuneyyo …pe… anuttaraṁ puññakkhettaṁ lokassa, tena vata re vattabbe— “saṅghassa dinnaṁ mahapphalan”ti. Na vattabbaṁ— “saṅghassa dinna …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv17-index.html">kv17</a> &raquo;
          </span>
          Kathāvatthu
        </h1>
<!-- content -->
<p id="kv17p9c0p2">
<span class="m-text m-primary">Mahāpaṇṇāsaka</span><br />
</p>
<p id="kv17p9c0p3">
<span class="m-text m-primary">Sattarasamavagga</span><br />
</p>
<p id="kv17p9c0p4">
<span class="m-text m-primary">Navattabbaṁsaṅghassadinnaṁmahapphalantikathā</span><br />
</p>
<p id="kv17p9c1p1">
<span class="m-text m-primary">Na vattabbaṁ—</span><br />
</p>
<p id="kv17p9c1p2">
<span class="m-text m-primary">“saṅghassa dinnaṁ mahapphalan”ti?</span><br />
</p>
<p id="kv17p9c1p3">
<span class="m-text m-primary">Āmantā.</span><br />
</p>
<p id="kv17p9c1p4">
<span class="m-text m-primary">Nanu saṅgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassāti?</span><br />
</p>
<p id="kv17p9c1p5">
<span class="m-text m-primary">Āmantā.</span><br />
</p>
<p id="kv17p9c1p6">
<span class="m-text m-primary">Hañci saṅgho āhuneyyo …pe… anuttaraṁ puññakkhettaṁ lokassa, tena vata re vattabbe—</span><br />
</p>
<p id="kv17p9c1p7">
<span class="m-text m-primary">“saṅghassa dinnaṁ mahapphalan”ti.</span><br />
</p>
<p id="kv17p9c2p1">
<span class="m-text m-primary">Na vattabbaṁ—</span><br />
</p>
<p id="kv17p9c2p2">
<span class="m-text m-primary">“saṅghassa dinnaṁ mahapphalan”ti?</span><br />
</p>
<p id="kv17p9c2p3">
<span class="m-text m-primary">Āmantā.</span><br />
</p>
<p id="kv17p9c2p4">
<span class="m-text m-primary">Nanu cattāro purisayugā aṭṭha purisapuggalā dakkhiṇeyyā vuttā bhagavatāti?</span><br />
</p>
<p id="kv17p9c2p5">
<span class="m-text m-primary">Āmantā.</span><br />
</p>
<p id="kv17p9c2p6">
<span class="m-text m-primary">Hañci cattāro purisayugā aṭṭha purisapuggalā dakkhiṇeyyā vuttā bhagavatā, tena vata re vattabbe—</span><br />
</p>
<p id="kv17p9c2p7">
<span class="m-text m-primary">“saṅghassa dinnaṁ mahapphalan”ti.</span><br />
</p>
<p id="kv17p9c3p1">
<span class="m-text m-primary">Na vattabbaṁ—</span><br />
</p>
<p id="kv17p9c3p2">
<span class="m-text m-primary">“saṅghassa dinnaṁ mahapphalan”ti?</span><br />
</p>
<p id="kv17p9c3p3">
<span class="m-text m-primary">Āmantā.</span><br />
</p>
<p id="kv17p9c3p4">
<span class="m-text m-primary">Nanu vuttaṁ bhagavatā—</span><br />
</p>
<p id="kv17p9c3p5">
<span class="m-text m-primary">“saṅghe, gotami, dehi, saṅghe te dinne ahañceva pūjito bhavissāmi saṅgho cā”ti.</span><br />
</p>
<p id="kv17p9c3p6">
<span class="m-text m-primary">Attheva suttantoti?</span><br />
</p>
<p id="kv17p9c3p7">
<span class="m-text m-primary">Āmantā.</span><br />
</p>
<p id="kv17p9c3p8">
<span class="m-text m-primary">Tena hi saṅghassa dinnaṁ mahapphalanti.</span><br />
</p>
<p id="kv17p9c4p1">
<span class="m-text m-primary">Na vattabbaṁ—</span><br />
</p>
<p id="kv17p9c4p2">
<span class="m-text m-primary">“saṅghassa dinnaṁ mahapphalan”ti?</span><br />
</p>
<p id="kv17p9c4p3">
<span class="m-text m-primary">Āmantā.</span><br />
</p>
<p id="kv17p9c4p4">
<span class="m-text m-primary">Nanu sakko devānamindo bhagavantaṁ etadavoca—</span><br />
</p>
<p id="kv17p9c5p1">
<span class="m-text m-primary">“Yajamānānaṁ manussānaṁ,</span><br />
</p>
<p id="kv17p9c5p2">
<span class="m-text m-primary">puññapekkhāna pāṇinaṁ;</span><br />
</p>
<p id="kv17p9c5p3">
<span class="m-text m-primary">Karotaṁ opadhikaṁ puññaṁ,</span><br />
</p>
<p id="kv17p9c5p4">
<span class="m-text m-primary">kattha dinnaṁ mahapphalan”ti.</span><br />
</p>
<p id="kv17p9c6p1">
<span class="m-text m-primary">“Cattāro ca paṭipannā,</span><br />
</p>
<p id="kv17p9c6p2">
<span class="m-text m-primary">cattāro ca phale ṭhitā;</span><br />
</p>
<p id="kv17p9c6p3">
<span class="m-text m-primary">Esa saṅgho ujubhūto,</span><br />
</p>
<p id="kv17p9c6p4">
<span class="m-text m-primary">paññāsīlasamāhito.</span><br />
</p>
<p id="kv17p9c7p1">
<span class="m-text m-primary">Yajamānānaṁ manussānaṁ,</span><br />
</p>
<p id="kv17p9c7p2">
<span class="m-text m-primary">puññapekkhāna pāṇinaṁ;</span><br />
</p>
<p id="kv17p9c7p3">
<span class="m-text m-primary">Karotaṁ opadhikaṁ puññaṁ,</span><br />
</p>
<p id="kv17p9c7p4">
<span class="m-text m-primary">saṅghe dinnaṁ mahapphalanti.</span><br />
</p>
<p id="kv17p9c8p1">
<span class="m-text m-primary">Eso hi saṅgho vipulo mahaggato,</span><br />
</p>
<p id="kv17p9c8p2">
<span class="m-text m-primary">Esappameyyo udadhīva sāgaro;</span><br />
</p>
<p id="kv17p9c8p3">
<span class="m-text m-primary">Ete hi seṭṭhā naravīrasāvakā,</span><br />
</p>
<p id="kv17p9c8p4">
<span class="m-text m-primary">Pabhaṅkarā dhammamudīrayanti.</span><br />
</p>
<p id="kv17p9c9p1">
<span class="m-text m-primary">Tesaṁ sudinnaṁ suhutaṁ suyiṭṭhaṁ,</span><br />
</p>
<p id="kv17p9c9p2">
<span class="m-text m-primary">Ye saṅghamuddissa dadanti dānaṁ;</span><br />
</p>
<p id="kv17p9c9p3">
<span class="m-text m-primary">Sā dakkhiṇā saṅghagatā patiṭṭhitā,</span><br />
</p>
<p id="kv17p9c9p4">
<span class="m-text m-primary">Mahapphalā lokavidūna vaṇṇitā.</span><br />
</p>
<p id="kv17p9c10p1">
<span class="m-text m-primary">Etādisaṁ yaññamanussarantā,</span><br />
</p>
<p id="kv17p9c10p2">
<span class="m-text m-primary">Ye vedajātā vicaranti loke;</span><br />
</p>
<p id="kv17p9c10p3">
<span class="m-text m-primary">Vineyya maccheramalaṁ samūlaṁ,</span><br />
</p>
<p id="kv17p9c10p4">
<span class="m-text m-primary">Aninditā saggamupenti ṭhānan”ti.</span><br />
</p>
<p id="kv17p9c11p1">
<span class="m-text m-primary">Attheva suttantoti?</span><br />
</p>
<p id="kv17p9c11p2">
<span class="m-text m-primary">Āmantā.</span><br />
</p>
<p id="kv17p9c11p3">
<span class="m-text m-primary">Tena hi saṅghassa dinnaṁ mahapphalanti.</span><br />
</p>
<p id="kv17p9c11p4">
<span class="m-text m-primary">Na vattabbaṁ saṅghassa dinnaṁ mahapphalantikathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>