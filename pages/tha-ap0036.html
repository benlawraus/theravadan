<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-ap0036.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0035.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0037.html">Next</a></div>
</div>
<p id="tha-ap36c0p2">
<span class="pali m-text">Kuṇḍadhānavagga</span><br />
</p>
<section id="kaludayittheraapadana">
<span id="tha-ap36c0p3"></span><h2><span class="pali m-text">Kāḷudāyittheraapadāna</span></h2>
<p id="tha-ap36c1p1">
<span class="pali m-text">“Padumuttarabuddhassa,</span><br />
</p>
<p id="tha-ap36c1p2">
<span class="pali m-text">lokajeṭṭhassa tādino;</span><br />
</p>
<p id="tha-ap36c1p3">
<span class="pali m-text">Addhānaṁ paṭipannassa,</span><br />
</p>
<p id="tha-ap36c1p4">
<span class="pali m-text">carato cārikaṁ tadā.</span><br />
</p>
<p id="tha-ap36c2p1">
<span class="pali m-text">Suphullaṁ padumaṁ gayha,</span><br />
</p>
<p id="tha-ap36c2p2">
<span class="pali m-text">uppalaṁ mallikañcahaṁ;</span><br />
</p>
<p id="tha-ap36c2p3">
<span class="pali m-text">Paramannaṁ gahetvāna,</span><br />
</p>
<p id="tha-ap36c2p4">
<span class="pali m-text">adāsiṁ satthuno ahaṁ.</span><br />
</p>
<p id="tha-ap36c3p1">
<span class="pali m-text">Paribhuñji mahāvīro,</span><br />
</p>
<p id="tha-ap36c3p2">
<span class="pali m-text">paramannaṁ subhojanaṁ;</span><br />
</p>
<p id="tha-ap36c3p3">
<span class="pali m-text">Tañca pupphaṁ gahetvāna,</span><br />
</p>
<p id="tha-ap36c3p4">
<span class="pali m-text">janassa sampadassayi.</span><br />
</p>
<p id="tha-ap36c4p1">
<span class="pali m-text">Iṭṭhaṁ kantaṁ piyaṁ loke,</span><br />
</p>
<p id="tha-ap36c4p2">
<span class="pali m-text">jalajaṁ pupphamuttamaṁ;</span><br />
</p>
<p id="tha-ap36c4p3">
<span class="pali m-text">Sudukkaraṁ kataṁ tena,</span><br />
</p>
<p id="tha-ap36c4p4">
<span class="pali m-text">yo me pupphaṁ adāsidaṁ.</span><br />
</p>
<p id="tha-ap36c5p1">
<span class="pali m-text">Yo pupphamabhiropesi,</span><br />
</p>
<p id="tha-ap36c5p2">
<span class="pali m-text">paramannañcadāsi me;</span><br />
</p>
<p id="tha-ap36c5p3">
<span class="pali m-text">Tamahaṁ kittayissāmi,</span><br />
</p>
<p id="tha-ap36c5p4">
<span class="pali m-text">suṇātha mama bhāsato.</span><br />
</p>
<p id="tha-ap36c6p1">
<span class="pali m-text">‘Dasa aṭṭha cakkhattuṁ so,</span><br />
</p>
<p id="tha-ap36c6p2">
<span class="pali m-text">devarajjaṁ karissati;</span><br />
</p>
<p id="tha-ap36c6p3">
<span class="pali m-text">Uppalaṁ padumañcāpi,</span><br />
</p>
<p id="tha-ap36c6p4">
<span class="pali m-text">mallikañca taduttari.</span><br />
</p>
<p id="tha-ap36c7p1">
<span class="pali m-text">Assa puññavipākena,</span><br />
</p>
<p id="tha-ap36c7p2">
<span class="pali m-text">dibbagandhasamāyutaṁ;</span><br />
</p>
<p id="tha-ap36c7p3">
<span class="pali m-text">Ākāse chadanaṁ katvā,</span><br />
</p>
<p id="tha-ap36c7p4">
<span class="pali m-text">dhārayissati tāvade.</span><br />
</p>
<p id="tha-ap36c8p1">
<span class="pali m-text">Pañcavīsatikkhattuñca,</span><br />
</p>
<p id="tha-ap36c8p2">
<span class="pali m-text">cakkavattī bhavissati;</span><br />
</p>
<p id="tha-ap36c8p3">
<span class="pali m-text">Pathabyā rajjaṁ pañcasataṁ,</span><br />
</p>
<p id="tha-ap36c8p4">
<span class="pali m-text">vasudhaṁ āvasissati.</span><br />
</p>
<p id="tha-ap36c9p1">
<span class="pali m-text">Kappasatasahassamhi,</span><br />
</p>
<p id="tha-ap36c9p2">
<span class="pali m-text">okkākakulasambhavo;</span><br />
</p>
<p id="tha-ap36c9p3">
<span class="pali m-text">Gotamo nāma gottena,</span><br />
</p>
<p id="tha-ap36c9p4">
<span class="pali m-text">satthā loke bhavissati.</span><br />
</p>
<p id="tha-ap36c10p1">
<span class="pali m-text">Sakakammābhiraddho so,</span><br />
</p>
<p id="tha-ap36c10p2">
<span class="pali m-text">sukkamūlena codito;</span><br />
</p>
<p id="tha-ap36c10p3">
<span class="pali m-text">Sakyānaṁ nandijanano,</span><br />
</p>
<p id="tha-ap36c10p4">
<span class="pali m-text">ñātibandhu bhavissati.</span><br />
</p>
<p id="tha-ap36c11p1">
<span class="pali m-text">So pacchā pabbajitvāna,</span><br />
</p>
<p id="tha-ap36c11p2">
<span class="pali m-text">sukkamūlena codito;</span><br />
</p>
<p id="tha-ap36c11p3">
<span class="pali m-text">Sabbāsave pariññāya,</span><br />
</p>
<p id="tha-ap36c11p4">
<span class="pali m-text">nibbāyissatināsavo.</span><br />
</p>
<p id="tha-ap36c12p1">
<span class="pali m-text">Paṭisambhidamanuppattaṁ,</span><br />
</p>
<p id="tha-ap36c12p2">
<span class="pali m-text">katakiccamanāsavaṁ;</span><br />
</p>
<p id="tha-ap36c12p3">
<span class="pali m-text">Gotamo lokabandhu taṁ,</span><br />
</p>
<p id="tha-ap36c12p4">
<span class="pali m-text">etadagge ṭhapessati.</span><br />
</p>
<p id="tha-ap36c13p1">
<span class="pali m-text">Padhānapahitatto so,</span><br />
</p>
<p id="tha-ap36c13p2">
<span class="pali m-text">upasanto nirūpadhi;</span><br />
</p>
<p id="tha-ap36c13p3">
<span class="pali m-text">Udāyī nāma nāmena,</span><br />
</p>
<p id="tha-ap36c13p4">
<span class="pali m-text">hessati satthu sāvako’.</span><br />
</p>
<p id="tha-ap36c14p1">
<span class="pali m-text">Rāgo doso ca moho ca,</span><br />
</p>
<p id="tha-ap36c14p2">
<span class="pali m-text">māno makkho ca dhaṁsito;</span><br />
</p>
<p id="tha-ap36c14p3">
<span class="pali m-text">Sabbāsave pariññāya,</span><br />
</p>
<p id="tha-ap36c14p4">
<span class="pali m-text">viharāmi anāsavo.</span><br />
</p>
<p id="tha-ap36c15p1">
<span class="pali m-text">Tosayiñcāpi sambuddhaṁ,</span><br />
</p>
<p id="tha-ap36c15p2">
<span class="pali m-text">ātāpī nipako ahaṁ;</span><br />
</p>
<p id="tha-ap36c15p3">
<span class="pali m-text">Pasādito ca sambuddho,</span><br />
</p>
<p id="tha-ap36c15p4">
<span class="pali m-text">etadagge ṭhapesi maṁ.</span><br />
</p>
<p id="tha-ap36c16p1">
<span class="pali m-text">Paṭisambhidā catasso,</span><br />
</p>
<p id="tha-ap36c16p2">
<span class="pali m-text">…pe…</span><br />
</p>
<p id="tha-ap36c16p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap36c17p1">
<span class="pali m-text">Itthaṁ sudaṁ āyasmā kāḷudāyī thero imā gāthāyo abhāsitthāti.</span><br />
</p>
<p id="tha-ap36c18p1">
<span class="pali m-text">Kāḷudāyittherassāpadānaṁ catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0035.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0037.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>