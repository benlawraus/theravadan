<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/cpy014z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="/pages/cpy014z.html" />
  <meta property="og:description" content="Yudhañjayavagga Saccapāramī 6 Sutasomacariya “Punāparaṁ yadā homi, sutasomo mahīpati; Gahito porisādena, brāhmaṇe saṅgaraṁ sariṁ. Khattiyānaṁ ekasataṁ, āvuṇitvā karattale; Etesaṁ pamilāpetvā, yaññatthe upanayī mamaṁ. Apucchi maṁ porisādo, ‘kiṁ tvaṁ icchasi nissajaṁ; Yathāmati te kāhāmi, yadi me tvaṁ punehisi’. Tassa paṭissuṇitvāna, paṇhe āgamanaṁ mama; Upagantvā pura …" />
  <meta name="twitter:description" content="Yudhañjayavagga Saccapāramī 6 Sutasomacariya “Punāparaṁ yadā homi, sutasomo mahīpati; Gahito porisādena, brāhmaṇe saṅgaraṁ sariṁ. Khattiyānaṁ ekasataṁ, āvuṇitvā karattale; Etesaṁ pamilāpetvā, yaññatthe upanayī mamaṁ. Apucchi maṁ porisādo, ‘kiṁ tvaṁ icchasi nissajaṁ; Yathāmati te kāhāmi, yadi me tvaṁ punehisi’. Tassa paṭissuṇitvāna, paṇhe āgamanaṁ mama; Upagantvā pura …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<section id="yudhanjayavagga">
<h2><a href="#yudhanjayavagga">Yudhañjayavagga</a></h2>
<section id="saccaparami-6">
<h3><a href="#saccaparami-6">Saccapāramī 6</a></h3>
<p id="cp32c0p4">
<span class="pali m-text">Sutasomacariya</span><br />
</p>
<p id="cp32c1p1">
<span class="pali m-text">“Punāparaṁ yadā homi,</span><br />
</p>
<p id="cp32c1p2">
<span class="pali m-text">sutasomo mahīpati;</span><br />
</p>
<p id="cp32c1p3">
<span class="pali m-text">Gahito porisādena,</span><br />
</p>
<p id="cp32c1p4">
<span class="pali m-text">brāhmaṇe saṅgaraṁ sariṁ.</span><br />
</p>
<p id="cp32c2p1">
<span class="pali m-text">Khattiyānaṁ ekasataṁ,</span><br />
</p>
<p id="cp32c2p2">
<span class="pali m-text">āvuṇitvā karattale;</span><br />
</p>
<p id="cp32c2p3">
<span class="pali m-text">Etesaṁ pamilāpetvā,</span><br />
</p>
<p id="cp32c2p4">
<span class="pali m-text">yaññatthe upanayī mamaṁ.</span><br />
</p>
<p id="cp32c3p1">
<span class="pali m-text">Apucchi maṁ porisādo,</span><br />
</p>
<p id="cp32c3p2">
<span class="pali m-text">‘kiṁ tvaṁ icchasi nissajaṁ;</span><br />
</p>
<p id="cp32c3p3">
<span class="pali m-text">Yathāmati te kāhāmi,</span><br />
</p>
<p id="cp32c3p4">
<span class="pali m-text">yadi me tvaṁ punehisi’.</span><br />
</p>
<p id="cp32c4p1">
<span class="pali m-text">Tassa paṭissuṇitvāna,</span><br />
</p>
<p id="cp32c4p2">
<span class="pali m-text">paṇhe āgamanaṁ mama;</span><br />
</p>
<p id="cp32c4p3">
<span class="pali m-text">Upagantvā puraṁ rammaṁ,</span><br />
</p>
<p id="cp32c4p4">
<span class="pali m-text">rajjaṁ niyyādayiṁ tadā.</span><br />
</p>
<p id="cp32c5p1">
<span class="pali m-text">Anussaritvā sataṁ dhammaṁ,</span><br />
</p>
<p id="cp32c5p2">
<span class="pali m-text">pubbakaṁ jinasevitaṁ;</span><br />
</p>
<p id="cp32c5p3">
<span class="pali m-text">Brāhmaṇassa dhanaṁ datvā,</span><br />
</p>
<p id="cp32c5p4">
<span class="pali m-text">porisādaṁ upāgamiṁ.</span><br />
</p>
<p id="cp32c6p1">
<span class="pali m-text">Natthi me saṁsayo tattha,</span><br />
</p>
<p id="cp32c6p2">
<span class="pali m-text">Ghātayissati vā na vā;</span><br />
</p>
<p id="cp32c6p3">
<span class="pali m-text">Saccavācānurakkhanto,</span><br />
</p>
<p id="cp32c6p4">
<span class="pali m-text">Jīvitaṁ cajitumupāgamiṁ;</span><br />
</p>
<p id="cp32c6p5">
<span class="pali m-text">Saccena me samo natthi,</span><br />
</p>
<p id="cp32c6p6">
<span class="pali m-text">Esā me saccapāramī”ti.</span><br />
</p>
<p id="cp32c7p1">
<span class="pali m-text">Sutasomacariyaṁ dvādasamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>