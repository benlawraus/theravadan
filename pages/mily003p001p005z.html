<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mily003p001p005z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Milindapañha" />
  <meta name="twitter:title" content="Milindapañha" />
  <meta property="og:url" content="https://www.theravadan.org/pages/mily003p001p005z.html" />
  <meta property="og:description" content="Mahāvagga 5. Pabbajjapañha Atha kho āyasmā nāgaseno yena milindassa rañño nivesanaṁ tenupasaṅkami, upasaṅkamitvā paññatte āsane nisīdi. Atha kho milindo rājā āyasmantaṁ nāgasenaṁ saparisaṁ paṇītena khādanīyena bhojanīyena sahatthā santappetvā sampavāretvā ekamekaṁ bhikkhuṁ ekamekena dussayugena acchādetvā āyasmantaṁ nāgasenaṁ ticīvarena acchādetvā āyasmantaṁ nāgasenaṁ etadavoca— “bhante nāgasena, dasahi, bhikkhūhi saddhiṁ idha …" />
  <meta name="twitter:description" content="Mahāvagga 5. Pabbajjapañha Atha kho āyasmā nāgaseno yena milindassa rañño nivesanaṁ tenupasaṅkami, upasaṅkamitvā paññatte āsane nisīdi. Atha kho milindo rājā āyasmantaṁ nāgasenaṁ saparisaṁ paṇītena khādanīyena bhojanīyena sahatthā santappetvā sampavāretvā ekamekaṁ bhikkhuṁ ekamekena dussayugena acchādetvā āyasmantaṁ nāgasenaṁ ticīvarena acchādetvā āyasmantaṁ nāgasenaṁ etadavoca— “bhante nāgasena, dasahi, bhikkhūhi saddhiṁ idha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<p id="mil3p1p5c0p2">
<span class="pali m-text">Mahāvagga</span><br />
</p>
<section id="pabbajjapanha">
<span id="mil3p1p5c0p3"></span><h2><span class="pali m-text">5. Pabbajjapañha</span></h2>
<p id="mil3p1p5c1p1">
<span class="pali m-text">Atha kho āyasmā nāgaseno yena milindassa rañño nivesanaṁ tenupasaṅkami, upasaṅkamitvā paññatte āsane nisīdi.</span><br />
</p>
<p id="mil3p1p5c1p2">
<span class="pali m-text">Atha kho milindo rājā āyasmantaṁ nāgasenaṁ saparisaṁ paṇītena khādanīyena bhojanīyena sahatthā santappetvā sampavāretvā ekamekaṁ bhikkhuṁ ekamekena dussayugena acchādetvā āyasmantaṁ nāgasenaṁ ticīvarena acchādetvā āyasmantaṁ nāgasenaṁ etadavoca—</span><br />
</p>
<p id="mil3p1p5c1p3">
<span class="pali m-text">“bhante nāgasena, dasahi, bhikkhūhi saddhiṁ idha nisīdatha, avasesā gacchantū”ti.</span><br />
</p>
<p id="mil3p1p5c2p1">
<span class="pali m-text">Atha kho milindo rājā āyasmantaṁ nāgasenaṁ bhuttāviṁ onītapattapāṇiṁ viditvā aññataraṁ nīcaṁ āsanaṁ gahetvā ekamantaṁ nisīdi, ekamantaṁ nisinno kho milindo rājā āyasmantaṁ nāgasenaṁ etadavoca—</span><br />
</p>
<p id="mil3p1p5c2p2">
<span class="pali m-text">“bhante nāgasena, kimhi hoti kathāsallāpo”ti?</span><br />
</p>
<p id="mil3p1p5c2p3">
<span class="pali m-text">“Atthena mayaṁ, mahārāja, atthikā, atthe hotu kathāsallāpo”ti.</span><br />
</p>
<p id="mil3p1p5c3p1">
<span class="pali m-text">Rājā āha—</span><br />
</p>
<p id="mil3p1p5c3p2">
<span class="pali m-text">“kimatthiyā, bhante nāgasena, tumhākaṁ pabbajjā, ko ca tumhākaṁ paramattho”ti.</span><br />
</p>
<p id="mil3p1p5c3p3">
<span class="pali m-text">Thero āha—</span><br />
</p>
<p id="mil3p1p5c3p4">
<span class="pali m-text">“kinti, mahārāja, idaṁ dukkhaṁ nirujjheyya, aññañca dukkhaṁ na uppajjeyyāti.</span><br />
</p>
<p id="mil3p1p5c3p5">
<span class="pali m-text">Etadatthā, mahārāja, amhākaṁ pabbajjā, anupādā parinibbānaṁ kho pana amhākaṁ paramattho”ti.</span><br />
</p>
<p id="mil3p1p5c4p1">
<span class="pali m-text">“Kiṁ pana, bhante nāgasena, sabbe etadatthāya pabbajantī”ti?</span><br />
</p>
<p id="mil3p1p5c4p2">
<span class="pali m-text">“Na hi, mahārāja, keci etadatthāya pabbajanti, keci rājābhinītā pabbajanti, keci corābhinītā pabbajanti, keci iṇaṭṭā pabbajanti, keci ājīvikatthāya pabbajanti, ye pana sammā pabbajanti, te etadatthāya pabbajantī”ti.</span><br />
</p>
<p id="mil3p1p5c5p1">
<span class="pali m-text">“Tvaṁ pana, bhante, etadatthāya pabbajitosī”ti?</span><br />
</p>
<p id="mil3p1p5c5p2">
<span class="pali m-text">“Ahaṁ kho, mahārāja, daharako santo pabbajito, na jānāmi imassa nāmatthāya pabbajāmīti, api ca kho me evaṁ ahosi ‘paṇḍitā ime samaṇā sakyaputtiyā, te maṁ sikkhāpessantī’ti, svāhaṁ tehi sikkhāpito jānāmi ca passāmi ca ‘imassa nāmatthāya pabbajjā’”ti.</span><br />
</p>
<p id="mil3p1p5c6p1">
<span class="pali m-text">“Kallosi, bhante nāgasenā”ti.</span><br />
</p>
<p id="mil3p1p5c7p1">
<span class="pali m-text">Pabbajjapañho pañcamo.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>