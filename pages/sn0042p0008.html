<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; sn &raquo; sn42 &raquo; Saṁyutta Nikāya 42.8 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sn0042p0008.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn42-index.html">sn42</a> &raquo;
          </span>
          Saṁyutta Nikāya 42.8
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/sn0042p0007.html">Previous</a></div>
<div class="m-col-t-6 m-text-right">
<a href="https://www.theravadan.org/pages/sn0042p0009.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 42.8</span></p>
<p id="sn42p8c0p2">
<span class="pali m-text">1. Gāmaṇivagga</span><br />
<span class="sujato m-text">1. Chiefs</span><br />
</p>
<section id="sankhadhamasutta">
<span id="sn42p8c0p3"></span><h2><span class="pali m-text">Saṅkhadhamasutta</span></h2>
<p><span class="sujato m-text">A Horn Blower</span></p>
<p id="sn42p8c1p1">
<span class="pali m-text">Ekaṁ samayaṁ bhagavā nāḷandāyaṁ viharati pāvārikambavane.</span><br />
<span class="sujato m-text">At one time the Buddha was staying near Nāḷandā in Pāvārika’s mango grove.</span><br />
</p>
<p id="sn42p8c1p2">
<span class="pali m-text">Atha kho asibandhakaputto gāmaṇi nigaṇṭhasāvako yena bhagavā tenupasaṅkami; upasaṅkamitvā ekamantaṁ nisīdi. Ekamantaṁ nisinnaṁ kho asibandhakaputtaṁ gāmaṇiṁ bhagavā etadavoca:</span><br />
<span class="sujato m-text">Then Asibandhaka’s son the chief, who was a disciple of the Jains, went up to the Buddha, and sat down to one side. The Buddha said to him,</span><br />
</p>
<p id="sn42p8c1p3">
<span class="pali m-text">“kathaṁ nu kho, gāmaṇi, nigaṇṭho nāṭaputto sāvakānaṁ dhammaṁ desetī”ti?</span><br />
<span class="sujato m-text">“Chief, how does the Jain ascetic of the Ñātika clan teach his disciples?”</span><br />
</p>
<p id="sn42p8c1p4">
<span class="pali m-text">“Evaṁ kho, bhante, nigaṇṭho nāṭaputto sāvakānaṁ dhammaṁ deseti:</span><br />
<span class="sujato m-text">“Sir, this is how the Jain Ñātika teaches his disciples:</span><br />
</p>
<p id="sn42p8c1p5">
<span class="pali m-text">‘yo koci pāṇaṁ atipāteti, sabbo so āpāyiko nerayiko, yo koci adinnaṁ ādiyati, sabbo so āpāyiko nerayiko, yo koci kāmesu micchā carati, sabbo so āpāyiko nerayiko, yo koci musā bhaṇati sabbo, so āpāyiko nerayiko.</span><br />
<span class="sujato m-text">‘Everyone who kills a living creature, steals, commits sexual misconduct, or lies goes to a place of loss, to hell.</span><br />
</p>
<p id="sn42p8c1p6">
<span class="pali m-text">Yaṁbahulaṁ yaṁbahulaṁ viharati, tena tena nīyatī’ti.</span><br />
<span class="sujato m-text">You’re led on by what you usually live by.’</span><br />
</p>
<p id="sn42p8c1p7">
<span class="pali m-text">Evaṁ kho, bhante, nigaṇṭho nāṭaputto sāvakānaṁ dhammaṁ desetī”ti.</span><br />
<span class="sujato m-text">This is how the Jain Ñātika teaches his disciples.”</span><br />
</p>
<p id="sn42p8c1p8">
<span class="pali m-text">“‘Yaṁbahulaṁ yaṁbahulañca, gāmaṇi, viharati, tena tena nīyati’, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ.</span><br />
<span class="sujato m-text">“‘You’re led on by what you usually live by’: if this were true, then, according to what the Jain Ñātika says, no-one would go to a place of loss, to hell.</span><br />
</p>
<p id="sn42p8c2p1">
<span class="pali m-text">Taṁ kiṁ maññasi, gāmaṇi,</span><br />
<span class="sujato m-text">What do you think, chief?</span><br />
</p>
<p id="sn42p8c2p2">
<span class="pali m-text">yo so puriso pāṇātipātī rattiyā vā divasassa vā samayāsamayaṁ upādāya, katamo bahutaro samayo, yaṁ vā so pāṇamatipāteti, yaṁ vā so pāṇaṁ nātipātetī”ti?</span><br />
<span class="sujato m-text">Take a person who kills living creatures. If we compare periods of time during the day and night, which is more frequent: the occasions when they’re killing or when they’re not killing?”</span><br />
</p>
<p id="sn42p8c2p3">
<span class="pali m-text">“Yo so, bhante, puriso pāṇātipātī rattiyā vā divasassa vā samayāsamayaṁ upādāya, appataro so samayo yaṁ so pāṇamatipāteti, atha kho sveva bahutaro samayo yaṁ so pāṇaṁ nātipātetī”ti.</span><br />
<span class="sujato m-text">“The occasions when they’re killing are less frequent, while the occasions when they’re not killing are more frequent.”</span><br />
</p>
<p id="sn42p8c2p4">
<span class="pali m-text">“‘Yaṁbahulaṁ yaṁbahulañca, gāmaṇi, viharati tena tena nīyatī’ti, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ.</span><br />
<span class="sujato m-text">“‘You’re led on by what you usually live by’: if this were true, then, according to what the Jain ascetic of the Ñātika clan says, no-one would go to a place of loss, to hell.</span><br />
</p>
<p id="sn42p8c3p1">
<span class="pali m-text">Taṁ kiṁ maññasi, gāmaṇi,</span><br />
<span class="sujato m-text">What do you think, chief?</span><br />
</p>
<p id="sn42p8c3p2">
<span class="pali m-text">yo so puriso adinnādāyī rattiyā vā divasassa vā samayāsamayaṁ upādāya, katamo bahutaro samayo, yaṁ vā so adinnaṁ ādiyati, yaṁ vā so adinnaṁ nādiyatī”ti.</span><br />
<span class="sujato m-text">Take a person who steals …</span><br />
</p>
<p id="sn42p8c3p3">
<span class="pali m-text">“Yo so, bhante, puriso adinnādāyī rattiyā vā divasassa vā samayāsamayaṁ upādāya appataro so samayo, yaṁ so adinnaṁ ādiyati, atha kho sveva bahutaro samayo, yaṁ so adinnaṁ nādiyatī”ti.</span><br />
</p>
<p id="sn42p8c3p4">
<span class="pali m-text">“‘Yaṁbahulaṁ yaṁbahulañca, gāmaṇi, viharati tena tena nīyatī’ti, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ.</span><br />
</p>
<p id="sn42p8c4p1">
<span class="pali m-text">Taṁ kiṁ maññasi, gāmaṇi, yo so puriso kāmesumicchācārī rattiyā vā divasassa vā samayāsamayaṁ upādāya, katamo bahutaro samayo, yaṁ vā so kāmesu micchā carati, yaṁ vā so kāmesu micchā na caratī”ti?</span><br />
<span class="sujato m-text">Take a person who commits sexual misconduct …</span><br />
</p>
<p id="sn42p8c4p2">
<span class="pali m-text">“Yo so, bhante, puriso kāmesumicchācārī rattiyā vā divasassa vā samayāsamayaṁ upādāya, appataro so samayo yaṁ so kāmesu micchā carati, atha kho sveva bahutaro samayo, yaṁ so kāmesu micchā na caratī”ti.</span><br />
</p>
<p id="sn42p8c4p3">
<span class="pali m-text">“‘Yaṁbahulaṁ yaṁbahulañca, gāmaṇi, viharati tena tena nīyatī’ti, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ.</span><br />
</p>
<p id="sn42p8c5p1">
<span class="pali m-text">Taṁ kiṁ maññasi, gāmaṇi, yo so puriso musāvādī rattiyā vā divasassa vā samayāsamayaṁ upādāya, katamo bahutaro samayo, yaṁ vā so musā bhaṇati, yaṁ vā so musā na bhaṇatī”ti?</span><br />
<span class="sujato m-text">Take a person who lies. If we compare periods of time during the day and night, which is more frequent: the occasions when they’re lying or when they’re not lying?”</span><br />
</p>
<p id="sn42p8c5p2">
<span class="pali m-text">“Yo so, bhante, puriso musāvādī rattiyā vā divasassa vā samayāsamayaṁ upādāya, appataro so samayo, yaṁ so musā bhaṇati, atha kho sveva bahutaro samayo, yaṁ so musā na bhaṇatī”ti.</span><br />
<span class="sujato m-text">“The occasions when they’re lying are less frequent, while the occasions when they’re not lying are more frequent.”</span><br />
</p>
<p id="sn42p8c5p3">
<span class="pali m-text">“‘Yaṁbahulaṁ yaṁbahulañca, gāmaṇi, viharati tena tena nīyatī’ti, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ.</span><br />
<span class="sujato m-text">“‘You’re led on by what you usually live by’: if this were true, then, according to what the Jain Ñātika says, no-one would go to a place of loss, to hell.</span><br />
</p>
<p id="sn42p8c6p1">
<span class="pali m-text">Idha, gāmaṇi, ekacco satthā evaṁvādī hoti evaṁdiṭṭhi:</span><br />
<span class="sujato m-text">Take some teacher who has this doctrine and view:</span><br />
</p>
<p id="sn42p8c6p2">
<span class="pali m-text">‘yo koci pāṇamatipāteti, sabbo so āpāyiko nerayiko, yo koci adinnaṁ ādiyati, sabbo so āpāyiko nerayiko, yo koci kāmesu micchā carati, sabbo so āpāyiko nerayiko, yo koci musā bhaṇati, sabbo so āpāyiko nerayiko’ti.</span><br />
<span class="sujato m-text">‘Everyone who kills a living creature, steals, commits sexual misconduct, or lies goes to a place of loss, to hell.’</span><br />
</p>
<p id="sn42p8c6p3">
<span class="pali m-text">Tasmiṁ kho pana, gāmaṇi, satthari sāvako abhippasanno hoti.</span><br />
<span class="sujato m-text">And there’s a disciple who is devoted to that teacher.</span><br />
</p>
<p id="sn42p8c6p4">
<span class="pali m-text">Tassa evaṁ hoti:</span><br />
<span class="sujato m-text">They think:</span><br />
</p>
<p id="sn42p8c6p5">
<span class="pali m-text">‘mayhaṁ kho satthā evaṁvādī evaṁdiṭṭhi—</span><br />
<span class="sujato m-text">‘My teacher has this doctrine and view:</span><br />
</p>
<p id="sn42p8c6p6">
<span class="pali m-text">yo koci pāṇamatipāteti, sabbo so āpāyiko nerayikoti.</span><br />
<span class="sujato m-text">“Everyone who kills a living creature, steals, commits sexual misconduct, or lies goes to a place of loss, to hell.”</span><br />
</p>
<p id="sn42p8c6p7">
<span class="pali m-text">Atthi kho pana mayā pāṇo atipātito, ahampamhi āpāyiko nerayikoti diṭṭhiṁ paṭilabhati.</span><br />
<span class="sujato m-text">But I’ve killed living creatures …</span><br />
</p>
<p id="sn42p8c6p8">
<span class="pali m-text">Taṁ, gāmaṇi, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye.</span><br />
</p>
<p id="sn42p8c6p9">
<span class="pali m-text">Mayhaṁ kho satthā evaṁvādī evaṁdiṭṭhi—</span><br />
</p>
<p id="sn42p8c6p10">
<span class="pali m-text">yo koci adinnaṁ ādiyati, sabbo so āpāyiko nerayikoti.</span><br />
</p>
<p id="sn42p8c6p11">
<span class="pali m-text">Atthi kho pana mayā adinnaṁ ādinnaṁ ahampamhi āpāyiko nerayikoti diṭṭhiṁ paṭilabhati.</span><br />
<span class="sujato m-text">stolen …</span><br />
</p>
<p id="sn42p8c6p12">
<span class="pali m-text">Taṁ, gāmaṇi, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye.</span><br />
</p>
<p id="sn42p8c6p13">
<span class="pali m-text">Mayhaṁ kho satthā evaṁvādī evaṁdiṭṭhi—</span><br />
</p>
<p id="sn42p8c6p14">
<span class="pali m-text">yo koci kāmesu micchā carati, sabbo so āpāyiko nerayiko’ti.</span><br />
</p>
<p id="sn42p8c6p15">
<span class="pali m-text">Atthi kho pana mayā kāmesu micchā ciṇṇaṁ.</span><br />
<span class="sujato m-text">committed sexual misconduct …</span><br />
</p>
<p id="sn42p8c6p16">
<span class="pali m-text">‘Ahampamhi āpāyiko nerayiko’ti diṭṭhiṁ paṭilabhati.</span><br />
</p>
<p id="sn42p8c6p17">
<span class="pali m-text">Taṁ, gāmaṇi, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye.</span><br />
</p>
<p id="sn42p8c6p18">
<span class="pali m-text">Mayhaṁ kho satthā evaṁvādī evaṁdiṭṭhi—</span><br />
</p>
<p id="sn42p8c6p19">
<span class="pali m-text">yo koci musā bhaṇati, sabbo so āpāyiko nerayikoti.</span><br />
</p>
<p id="sn42p8c6p20">
<span class="pali m-text">Atthi kho pana mayā musā bhaṇitaṁ.</span><br />
<span class="sujato m-text">or lied.’</span><br />
</p>
<p id="sn42p8c6p21">
<span class="pali m-text">‘Ahampamhi āpāyiko nerayiko’ti diṭṭhiṁ paṭilabhati.</span><br />
<span class="sujato m-text">They get the view: ‘I too am going to a place of loss, to hell.’</span><br />
</p>
<p id="sn42p8c6p22">
<span class="pali m-text">Taṁ, gāmaṇi, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye.</span><br />
<span class="sujato m-text">Unless they give up that speech and thought, and let go of that view, they will be cast down to hell.</span><br />
</p>
<p id="sn42p8c7p1">
<span class="pali m-text">Idha pana, gāmaṇi, tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā.</span><br />
<span class="sujato m-text">But consider when a Realized One arises in the world, perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.</span><br />
</p>
<p id="sn42p8c7p2">
<span class="pali m-text">So anekapariyāyena pāṇātipātaṁ garahati vigarahati, ‘pāṇātipātā viramathā’ti cāha.</span><br />
<span class="sujato m-text">In many ways he criticizes and denounces killing living creatures, saying: ‘Stop killing living creatures!’</span><br />
</p>
<p id="sn42p8c7p3">
<span class="pali m-text">Adinnādānaṁ garahati vigarahati, ‘adinnādānā viramathā’ti cāha.</span><br />
<span class="sujato m-text">He criticizes and denounces stealing …</span><br />
</p>
<p id="sn42p8c7p4">
<span class="pali m-text">Kāmesumicchācāraṁ garahati, vigarahati ‘kāmesumicchācārā viramathā’ti cāha.</span><br />
<span class="sujato m-text">sexual misconduct …</span><br />
</p>
<p id="sn42p8c7p5">
<span class="pali m-text">Musāvādaṁ garahati vigarahati ‘musāvādā viramathā’ti cāha.</span><br />
<span class="sujato m-text">lying, saying: ‘Stop lying!’</span><br />
</p>
<p id="sn42p8c7p6">
<span class="pali m-text">Tasmiṁ kho pana, gāmaṇi, satthari sāvako abhippasanno hoti.</span><br />
<span class="sujato m-text">And there’s a disciple who is devoted to that teacher.</span><br />
</p>
<p id="sn42p8c7p7">
<span class="pali m-text">So iti paṭisañcikkhati:</span><br />
<span class="sujato m-text">Then they reflect:</span><br />
</p>
<p id="sn42p8c7p8">
<span class="pali m-text">‘bhagavā kho anekapariyāyena pāṇātipātaṁ garahati vigarahati, pāṇātipātā viramathāti cāha.</span><br />
<span class="sujato m-text">‘In many ways the Buddha criticizes and denounces killing living creatures, saying: “Stop killing living creatures!”</span><br />
</p>
<p id="sn42p8c7p9">
<span class="pali m-text">Atthi kho pana mayā pāṇo atipātito yāvatako vā tāvatako vā.</span><br />
<span class="sujato m-text">But I have killed living creatures to a certain extent.</span><br />
</p>
<p id="sn42p8c7p10">
<span class="pali m-text">Yo kho pana mayā pāṇo atipātito yāvatako vā tāvatako vā, taṁ na suṭṭhu, taṁ na sādhu.</span><br />
<span class="sujato m-text">That’s not right, it’s not good,</span><br />
</p>
<p id="sn42p8c7p11">
<span class="pali m-text">Ahañceva kho pana tappaccayā vippaṭisārī assaṁ.</span><br />
<span class="sujato m-text">and I feel remorseful because of it.</span><br />
</p>
<p id="sn42p8c7p12">
<span class="pali m-text">Na metaṁ pāpaṁ kammaṁ akataṁ bhavissatī’ti.</span><br />
<span class="sujato m-text">But I can’t undo what I have done.’</span><br />
</p>
<p id="sn42p8c7p13">
<span class="pali m-text">So iti paṭisaṅkhāya tañceva pāṇātipātaṁ pajahati.</span><br />
<span class="sujato m-text">Reflecting like this, they give up killing living creatures,</span><br />
</p>
<p id="sn42p8c7p14">
<span class="pali m-text">Āyatiñca pāṇātipātā paṭivirato hoti.</span><br />
<span class="sujato m-text">and in future they don’t kill living creatures.</span><br />
</p>
<p id="sn42p8c7p15">
<span class="pali m-text">Evametassa pāpassa kammassa pahānaṁ hoti.</span><br />
<span class="sujato m-text">That’s how to give up this bad deed</span><br />
</p>
<p id="sn42p8c7p16">
<span class="pali m-text">Evametassa pāpassa kammassa samatikkamo hoti.</span><br />
<span class="sujato m-text">and get past it.</span><br />
</p>
<p id="sn42p8c8p1">
<span class="pali m-text">‘Bhagavā kho anekapariyāyena adinnādānaṁ garahati vigarahati, adinnādānā viramathāti cāha.</span><br />
<span class="sujato m-text">‘In many ways the Buddha criticizes and denounces stealing …’</span><br />
</p>
<p id="sn42p8c8p2">
<span class="pali m-text">Atthi kho pana mayā adinnaṁ ādinnaṁ yāvatakaṁ vā tāvatakaṁ vā.</span><br />
</p>
<p id="sn42p8c8p3">
<span class="pali m-text">Yaṁ kho pana mayā adinnaṁ ādinnaṁ yāvatakaṁ vā tāvatakaṁ vā taṁ na suṭṭhu, taṁ na sādhu.</span><br />
</p>
<p id="sn42p8c8p4">
<span class="pali m-text">Ahañceva kho pana tappaccayā vippaṭisārī assaṁ, na metaṁ pāpaṁ kammaṁ akataṁ bhavissatī’ti.</span><br />
</p>
<p id="sn42p8c8p5">
<span class="pali m-text">So iti paṭisaṅkhāya tañceva adinnādānaṁ pajahati.</span><br />
</p>
<p id="sn42p8c8p6">
<span class="pali m-text">Āyatiñca adinnādānā paṭivirato hoti.</span><br />
</p>
<p id="sn42p8c8p7">
<span class="pali m-text">Evametassa pāpassa kammassa pahānaṁ hoti.</span><br />
</p>
<p id="sn42p8c8p8">
<span class="pali m-text">Evametassa pāpassa kammassa samatikkamo hoti.</span><br />
</p>
<p id="sn42p8c9p1">
<span class="pali m-text">‘Bhagavā kho pana anekapariyāyena kāmesumicchācāraṁ garahati vigarahati, kāmesumicchācārā viramathāti cāha.</span><br />
<span class="sujato m-text">‘In many ways the Buddha criticizes and denounces sexual misconduct …’</span><br />
</p>
<p id="sn42p8c9p2">
<span class="pali m-text">Atthi kho pana mayā kāmesu micchā ciṇṇaṁ yāvatakaṁ vā tāvatakaṁ vā.</span><br />
</p>
<p id="sn42p8c9p3">
<span class="pali m-text">Yaṁ kho pana mayā kāmesu micchā ciṇṇaṁ yāvatakaṁ vā tāvatakaṁ vā taṁ na suṭṭhu, taṁ na sādhu.</span><br />
</p>
<p id="sn42p8c9p4">
<span class="pali m-text">Ahañceva kho pana tappaccayā vippaṭisārī assaṁ, na metaṁ pāpaṁ kammaṁ akataṁ bhavissatī’ti.</span><br />
</p>
<p id="sn42p8c9p5">
<span class="pali m-text">So iti paṭisaṅkhāya tañceva kāmesumicchācāraṁ pajahati, āyatiñca kāmesumicchācārā paṭivirato hoti.</span><br />
</p>
<p id="sn42p8c9p6">
<span class="pali m-text">Evametassa pāpassa kammassa pahānaṁ hoti.</span><br />
</p>
<p id="sn42p8c9p7">
<span class="pali m-text">Evametassa pāpassa kammassa samatikkamo hoti.</span><br />
</p>
<p id="sn42p8c10p1">
<span class="pali m-text">‘Bhagavā kho pana anekapariyāyena musāvādaṁ garahati vigarahati, musāvādā viramathāti cāha.</span><br />
<span class="sujato m-text">‘In many ways the Buddha criticizes and denounces lying, saying: “Stop lying!”</span><br />
</p>
<p id="sn42p8c10p2">
<span class="pali m-text">Atthi kho pana mayā musā bhaṇitaṁ yāvatakaṁ vā tāvatakaṁ vā.</span><br />
<span class="sujato m-text">But I have lied to a certain extent.</span><br />
</p>
<p id="sn42p8c10p3">
<span class="pali m-text">Yaṁ kho pana mayā musā bhaṇitaṁ yāvatakaṁ vā tāvatakaṁ vā taṁ na suṭṭhu, taṁ na sādhu. Ahañceva kho pana tappaccayā vippaṭisārī assaṁ, na metaṁ pāpaṁ kammaṁ akataṁ bhavissatī’ti.</span><br />
<span class="sujato m-text">That’s not right, it’s not good, and I feel remorseful because of it. But I can’t undo what I have done.’</span><br />
</p>
<p id="sn42p8c10p4">
<span class="pali m-text">So iti paṭisaṅkhāya tañceva musāvādaṁ pajahati, āyatiñca musāvādā paṭivirato hoti.</span><br />
<span class="sujato m-text">Reflecting like this, they give up lying, and in future they refrain from lying.</span><br />
</p>
<p id="sn42p8c10p5">
<span class="pali m-text">Evametassa pāpassa kammassa pahānaṁ hoti. Evametassa pāpassa kammassa samatikkamo hoti.</span><br />
<span class="sujato m-text">That’s how to give up this bad deed and get past it.</span><br />
</p>
<p id="sn42p8c11p1">
<span class="pali m-text">So pāṇātipātaṁ pahāya pāṇātipātā paṭivirato hoti.</span><br />
<span class="sujato m-text">They give up killing living creatures.</span><br />
</p>
<p id="sn42p8c11p2">
<span class="pali m-text">Adinnādānaṁ pahāya adinnādānā paṭivirato hoti.</span><br />
<span class="sujato m-text">They give up stealing.</span><br />
</p>
<p id="sn42p8c11p3">
<span class="pali m-text">Kāmesumicchācāraṁ pahāya kāmesumicchācārā paṭivirato hoti.</span><br />
<span class="sujato m-text">They give up sexual misconduct.</span><br />
</p>
<p id="sn42p8c11p4">
<span class="pali m-text">Musāvādaṁ pahāya musāvādā paṭivirato hoti.</span><br />
<span class="sujato m-text">They give up lying.</span><br />
</p>
<p id="sn42p8c11p5">
<span class="pali m-text">Pisuṇaṁ vācaṁ pahāya pisuṇāya vācāya paṭivirato hoti.</span><br />
<span class="sujato m-text">They give up divisive speech.</span><br />
</p>
<p id="sn42p8c11p6">
<span class="pali m-text">Pharusaṁ vācaṁ pahāya pharusāya vācāya paṭivirato hoti.</span><br />
<span class="sujato m-text">They give up harsh speech.</span><br />
</p>
<p id="sn42p8c11p7">
<span class="pali m-text">Samphappalāpaṁ pahāya samphappalāpā paṭivirato hoti.</span><br />
<span class="sujato m-text">They give up talking nonsense.</span><br />
</p>
<p id="sn42p8c11p8">
<span class="pali m-text">Abhijjhaṁ pahāya anabhijjhālu hoti.</span><br />
<span class="sujato m-text">They give up covetousness.</span><br />
</p>
<p id="sn42p8c11p9">
<span class="pali m-text">Byāpādappadosaṁ pahāya abyāpannacitto hoti.</span><br />
<span class="sujato m-text">They give up ill will and malevolence.</span><br />
</p>
<p id="sn42p8c11p10">
<span class="pali m-text">Micchādiṭṭhiṁ pahāya sammādiṭṭhiko hoti.</span><br />
<span class="sujato m-text">They give up wrong view and have right view.</span><br />
</p>
<p id="sn42p8c12p1">
<span class="pali m-text">Sa kho so, gāmaṇi, ariyasāvako evaṁ vigatābhijjho vigatabyāpādo asammūḷho sampajāno paṭissato mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati.</span><br />
<span class="sujato m-text">That noble disciple is rid of desire, rid of ill will, unconfused, aware, and mindful. They meditate spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will.</span><br />
</p>
<p id="sn42p8c12p2">
<span class="pali m-text">Seyyathāpi, gāmaṇi, balavā saṅkhadhamo appakasireneva catuddisā viññāpeyya;</span><br />
<span class="sujato m-text">Suppose there was a powerful horn blower. They’d easily make themselves heard in the four quarters.</span><br />
</p>
<p id="sn42p8c12p3">
<span class="pali m-text">evameva kho, gāmaṇi, evaṁ bhāvitāya mettāya cetovimuttiyā evaṁ bahulīkatāya yaṁ pamāṇakataṁ kammaṁ, na taṁ tatrāvasissati, na taṁ tatrāvatiṭṭhati.</span><br />
<span class="sujato m-text">In the same way, when the heart’s release by love has been developed and cultivated like this, any limited deeds they’ve done don’t remain or persist there.</span><br />
</p>
<p id="sn42p8c13p1">
<span class="pali m-text">Sa kho so, gāmaṇi, ariyasāvako evaṁ vigatābhijjho vigatabyāpādo asammūḷho sampajāno paṭissato karuṇāsahagatena cetasā …pe…</span><br />
<span class="sujato m-text">Then that noble disciple is rid of desire, rid of ill will, unconfused, aware, and mindful. They meditate spreading a heart full of compassion …</span><br />
</p>
<p id="sn42p8c13p2">
<span class="pali m-text">muditāsahagatena cetasā …pe….</span><br />
<span class="sujato m-text">They meditate spreading a heart full of rejoicing …</span><br />
</p>
<p id="sn42p8c13p3">
<span class="pali m-text">Upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharati.</span><br />
<span class="sujato m-text">They meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will.</span><br />
</p>
<p id="sn42p8c13p4">
<span class="pali m-text">Seyyathāpi, gāmaṇi, balavā saṅkhadhamo appakasireneva catuddisā viññāpeyya;</span><br />
<span class="sujato m-text">Suppose there was a powerful horn blower. They’d easily make themselves heard in the four quarters.</span><br />
</p>
<p id="sn42p8c13p5">
<span class="pali m-text">evameva kho, gāmaṇi, evaṁ bhāvitāya upekkhāya cetovimuttiyā evaṁ bahulīkatāya yaṁ pamāṇakataṁ kammaṁ na taṁ tatrāvasissati, na taṁ tatrāvatiṭṭhatī”ti.</span><br />
<span class="sujato m-text">In the same way, when the heart’s release by equanimity has been developed and cultivated like this, any limited deeds they’ve done don’t remain or persist there.”</span><br />
</p>
<p id="sn42p8c14p1">
<span class="pali m-text">Evaṁ vutte, asibandhakaputto gāmaṇi bhagavantaṁ etadavoca:</span><br />
<span class="sujato m-text">When he said this, Asibandhaka’s son the chief said to the Buddha,</span><br />
</p>
<p id="sn42p8c14p2">
<span class="pali m-text">“abhikkantaṁ, bhante, abhikkantaṁ, bhante …pe…</span><br />
<span class="sujato m-text">“Excellent, sir! Excellent! …</span><br />
</p>
<p id="sn42p8c14p3">
<span class="pali m-text">upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may the Buddha remember me as a lay follower who has gone for refuge for life.”</span><br />
</p>
<p id="sn42p8c14p4">
<span class="pali m-text">Aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/sn0042p0007.html">Previous</a></div>
<div class="m-col-t-6 m-text-right">
<a href="https://www.theravadan.org/pages/sn0042p0009.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>