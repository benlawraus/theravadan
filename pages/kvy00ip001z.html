<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv15 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy00ip001z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy00ip001z.html" />
  <meta property="og:description" content="Anusayapaṇṇāsaka Pannarasamavagga Paccayatākathā Paccayatā vavatthitāti? Āmantā. Nanu vīmaṁsā hetu, so ca adhipatīti? Āmantā. Hañci vīmaṁsā hetu, so ca adhipati, tena vata re vattabbe— “hetupaccayena paccayo, adhipatipaccayena paccayo”ti. Nanu chandādhipati sahajātānaṁ dhammānaṁ adhipatīti? Āmantā. Hañci chandādhipati sahajātānaṁ dhammānaṁ adhipati, tena vata re vattabbe— “adhipatipaccayena paccayo, sahajātapaccayena paccayo …" />
  <meta name="twitter:description" content="Anusayapaṇṇāsaka Pannarasamavagga Paccayatākathā Paccayatā vavatthitāti? Āmantā. Nanu vīmaṁsā hetu, so ca adhipatīti? Āmantā. Hañci vīmaṁsā hetu, so ca adhipati, tena vata re vattabbe— “hetupaccayena paccayo, adhipatipaccayena paccayo”ti. Nanu chandādhipati sahajātānaṁ dhammānaṁ adhipatīti? Āmantā. Hañci chandādhipati sahajātānaṁ dhammānaṁ adhipati, tena vata re vattabbe— “adhipatipaccayena paccayo, sahajātapaccayena paccayo …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv15-index.html">kv15</a> &raquo;
          </span>
          Kathāvatthu
        </h1>
<!-- content -->
<p id="kv15p1c0p2">
<span class="m-text m-primary">Anusayapaṇṇāsaka</span><br />
</p>
<p id="kv15p1c0p3">
<span class="m-text m-primary">Pannarasamavagga</span><br />
</p>
<p id="kv15p1c0p4">
<span class="m-text m-primary">Paccayatākathā</span><br />
</p>
<p id="kv15p1c1p1">
<span class="m-text m-primary">Paccayatā vavatthitāti?</span><br />
</p>
<p id="kv15p1c1p2">
<span class="m-text m-primary">Āmantā.</span><br />
</p>
<p id="kv15p1c1p3">
<span class="m-text m-primary">Nanu vīmaṁsā hetu, so ca adhipatīti?</span><br />
</p>
<p id="kv15p1c1p4">
<span class="m-text m-primary">Āmantā.</span><br />
</p>
<p id="kv15p1c1p5">
<span class="m-text m-primary">Hañci vīmaṁsā hetu, so ca adhipati, tena vata re vattabbe—</span><br />
</p>
<p id="kv15p1c1p6">
<span class="m-text m-primary">“hetupaccayena paccayo, adhipatipaccayena paccayo”ti.</span><br />
</p>
<p id="kv15p1c2p1">
<span class="m-text m-primary">Nanu chandādhipati sahajātānaṁ dhammānaṁ adhipatīti?</span><br />
</p>
<p id="kv15p1c2p2">
<span class="m-text m-primary">Āmantā.</span><br />
</p>
<p id="kv15p1c2p3">
<span class="m-text m-primary">Hañci chandādhipati sahajātānaṁ dhammānaṁ adhipati, tena vata re vattabbe—</span><br />
</p>
<p id="kv15p1c2p4">
<span class="m-text m-primary">“adhipatipaccayena paccayo, sahajātapaccayena paccayo”ti.</span><br />
</p>
<p id="kv15p1c3p1">
<span class="m-text m-primary">Nanu vīriyādhipati sahajātānaṁ dhammānaṁ adhipatīti?</span><br />
</p>
<p id="kv15p1c3p2">
<span class="m-text m-primary">Āmantā.</span><br />
</p>
<p id="kv15p1c3p3">
<span class="m-text m-primary">Hañci vīriyādhipati sahajātānaṁ dhammānaṁ adhipati, tena vata re vattabbe—</span><br />
</p>
<p id="kv15p1c3p4">
<span class="m-text m-primary">“adhipatipaccayena paccayo, sahajātapaccayena paccayo”ti.</span><br />
</p>
<p id="kv15p1c4p1">
<span class="m-text m-primary">Nanu vīriyādhipati sahajātānaṁ dhammānaṁ adhipati, tañca indriyanti?</span><br />
</p>
<p id="kv15p1c4p2">
<span class="m-text m-primary">Āmantā.</span><br />
</p>
<p id="kv15p1c4p3">
<span class="m-text m-primary">Hañci vīriyādhipati sahajātānaṁ dhammānaṁ adhipati, tañca indriyaṁ, tena vata re vattabbe—</span><br />
</p>
<p id="kv15p1c4p4">
<span class="m-text m-primary">“adhipatipaccayena paccayo, indriyapaccayena paccayo”ti.</span><br />
</p>
<p id="kv15p1c5p1">
<span class="m-text m-primary">Nanu vīriyādhipati sahajātānaṁ dhammānaṁ adhipati, tañca maggaṅganti?</span><br />
</p>
<p id="kv15p1c5p2">
<span class="m-text m-primary">Āmantā.</span><br />
</p>
<p id="kv15p1c5p3">
<span class="m-text m-primary">Hañci vīriyādhipati sahajātānaṁ dhammānaṁ adhipati, tañca maggaṅgaṁ, tena vata re vattabbe—</span><br />
</p>
<p id="kv15p1c5p4">
<span class="m-text m-primary">“adhipatipaccayena paccayo, maggapaccayena paccayo”ti.</span><br />
</p>
<p id="kv15p1c6p1">
<span class="m-text m-primary">Nanu cittādhipati sahajātānaṁ dhammānaṁ adhipatīti?</span><br />
</p>
<p id="kv15p1c6p2">
<span class="m-text m-primary">Āmantā.</span><br />
</p>
<p id="kv15p1c6p3">
<span class="m-text m-primary">Hañci cittādhipati sahajātānaṁ dhammānaṁ adhipati, tena vata re vattabbe—</span><br />
</p>
<p id="kv15p1c6p4">
<span class="m-text m-primary">“adhipatipaccayena paccayo, sahajātapaccayena paccayo”ti.</span><br />
</p>
<p id="kv15p1c7p1">
<span class="m-text m-primary">Nanu cittādhipati sahajātānaṁ dhammānaṁ adhipati, so ca āhāroti?</span><br />
</p>
<p id="kv15p1c7p2">
<span class="m-text m-primary">Āmantā.</span><br />
</p>
<p id="kv15p1c7p3">
<span class="m-text m-primary">Hañci cittādhipati sahajātānaṁ dhammānaṁ adhipati, so ca āhāro, tena vata re vattabbe—</span><br />
</p>
<p id="kv15p1c7p4">
<span class="m-text m-primary">“adhipatipaccayena paccayo, āhārapaccayena paccayo”ti.</span><br />
</p>
<p id="kv15p1c8p1">
<span class="m-text m-primary">Nanu cittādhipati sahajātānaṁ dhammānaṁ adhipati, tañca indriyanti?</span><br />
</p>
<p id="kv15p1c8p2">
<span class="m-text m-primary">Āmantā.</span><br />
</p>
<p id="kv15p1c8p3">
<span class="m-text m-primary">Hañci cittādhipati sahajātānaṁ dhammānaṁ adhipati, tañca indriyaṁ, tena vata re vattabbe—</span><br />
</p>
<p id="kv15p1c8p4">
<span class="m-text m-primary">“adhipatipaccayena paccayo, indriyapaccayena paccayo”ti.</span><br />
</p>
<p id="kv15p1c9p1">
<span class="m-text m-primary">Nanu vīmaṁsādhipati sahajātānaṁ dhammānaṁ adhipatīti?</span><br />
</p>
<p id="kv15p1c9p2">
<span class="m-text m-primary">Āmantā.</span><br />
</p>
<p id="kv15p1c9p3">
<span class="m-text m-primary">Hañci vīmaṁsādhipati sahajātānaṁ dhammānaṁ adhipati, tena vata re vattabbe—</span><br />
</p>
<p id="kv15p1c9p4">
<span class="m-text m-primary">“adhipatipaccayena paccayo, sahajātapaccayena paccayo”ti.</span><br />
</p>
<p id="kv15p1c10p1">
<span class="m-text m-primary">Nanu vīmaṁsādhipati sahajātānaṁ dhammānaṁ adhipati, tañca indriyanti?</span><br />
</p>
<p id="kv15p1c10p2">
<span class="m-text m-primary">Āmantā.</span><br />
</p>
<p id="kv15p1c10p3">
<span class="m-text m-primary">Hañci vīmaṁsādhipati sahajātānaṁ dhammānaṁ adhipati, tañca indriyaṁ, tena vata re vattabbe—</span><br />
</p>
<p id="kv15p1c10p4">
<span class="m-text m-primary">“adhipatipaccayena paccayo, indriyapaccayena paccayo”ti.</span><br />
</p>
<p id="kv15p1c11p1">
<span class="m-text m-primary">Nanu vīmaṁsādhipati sahajātānaṁ dhammānaṁ adhipati, tañca maggaṅganti?</span><br />
</p>
<p id="kv15p1c11p2">
<span class="m-text m-primary">Āmantā.</span><br />
</p>
<p id="kv15p1c11p3">
<span class="m-text m-primary">Hañci vīmaṁsādhipati sahajātānaṁ dhammānaṁ adhipati, tañca maggaṅgaṁ, tena vata re vattabbe—</span><br />
</p>
<p id="kv15p1c11p4">
<span class="m-text m-primary">“adhipatipaccayena paccayo, maggapaccayena paccayo”ti.</span><br />
</p>
<p id="kv15p1c12p1">
<span class="m-text m-primary">Nanu ariyaṁ dhammaṁ garuṁ katvā uppajjati paccavekkhaṇā, tañcārammaṇanti?</span><br />
</p>
<p id="kv15p1c12p2">
<span class="m-text m-primary">Āmantā.</span><br />
</p>
<p id="kv15p1c12p3">
<span class="m-text m-primary">Hañci ariyaṁ dhammaṁ garuṁ katvā uppajjati paccavekkhaṇā, tañcārammaṇaṁ, tena vata re vattabbe—</span><br />
</p>
<p id="kv15p1c12p4">
<span class="m-text m-primary">“adhipatipaccayena paccayo, ārammaṇapaccayena paccayo”ti.</span><br />
</p>
<p id="kv15p1c13p1">
<span class="m-text m-primary">Nanu purimā purimā kusalā dhammā pacchimānaṁ pacchimānaṁ kusalānaṁ dhammānaṁ anantarapaccayena paccayo, sā ca āsevanāti?</span><br />
</p>
<p id="kv15p1c13p2">
<span class="m-text m-primary">Āmantā.</span><br />
</p>
<p id="kv15p1c13p3">
<span class="m-text m-primary">Hañci purimā purimā kusalā dhammā pacchimānaṁ pacchimānaṁ kusalānaṁ dhammānaṁ anantarapaccayena paccayo, sā ca āsevanā, tena vata re vattabbe—</span><br />
</p>
<p id="kv15p1c13p4">
<span class="m-text m-primary">“anantarapaccayena paccayo, āsevanapaccayena paccayo”ti.</span><br />
</p>
<p id="kv15p1c14p1">
<span class="m-text m-primary">Nanu purimā purimā akusalā dhammā pacchimānaṁ pacchimānaṁ akusalānaṁ dhammānaṁ anantarapaccayena paccayo, sā ca āsevanāti?</span><br />
</p>
<p id="kv15p1c14p2">
<span class="m-text m-primary">Āmantā.</span><br />
</p>
<p id="kv15p1c14p3">
<span class="m-text m-primary">Hañci purimā purimā akusalā dhammā pacchimānaṁ pacchimānaṁ akusalānaṁ dhammānaṁ anantarapaccayena paccayo, sā ca āsevanā, tena vata re vattabbe—</span><br />
</p>
<p id="kv15p1c14p4">
<span class="m-text m-primary">“anantarapaccayena paccayo, āsevanapaccayena paccayo”ti.</span><br />
</p>
<p id="kv15p1c15p1">
<span class="m-text m-primary">Nanu purimā purimā kiriyābyākatā dhammā pacchimānaṁ pacchimānaṁ kiriyābyākatānaṁ dhammānaṁ anantarapaccayena paccayo, sā ca āsevanāti?</span><br />
</p>
<p id="kv15p1c15p2">
<span class="m-text m-primary">Āmantā.</span><br />
</p>
<p id="kv15p1c15p3">
<span class="m-text m-primary">Hañci purimā purimā kiriyābyākatā dhammā pacchimānaṁ pacchimānaṁ kiriyābyākatānaṁ dhammānaṁ anantarapaccayena paccayo, sā ca āsevanā, tena vata re vattabbe—</span><br />
</p>
<p id="kv15p1c15p4">
<span class="m-text m-primary">“anantarapaccayena paccayo, āsevanapaccayena paccayo”ti.</span><br />
</p>
<p id="kv15p1c16p1">
<span class="m-text m-primary">Na vattabbaṁ—</span><br />
</p>
<p id="kv15p1c16p2">
<span class="m-text m-primary">“paccayatā vavatthitā”ti?</span><br />
</p>
<p id="kv15p1c16p3">
<span class="m-text m-primary">Āmantā.</span><br />
</p>
<p id="kv15p1c16p4">
<span class="m-text m-primary">Hetupaccayena paccayo hoti, ārammaṇapaccayena paccayo hoti, anantarapaccayena paccayo hoti, samanantarapaccayena paccayo hotīti?</span><br />
</p>
<p id="kv15p1c16p5">
<span class="m-text m-primary">Na hevaṁ vattabbe.</span><br />
</p>
<p id="kv15p1c16p6">
<span class="m-text m-primary">Tena hi paccayatā vavatthitāti.</span><br />
</p>
<p id="kv15p1c16p7">
<span class="m-text m-primary">Paccayatākathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>