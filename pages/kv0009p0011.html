<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv9 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0009p0011.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/abhidhamma-index.html">abhidhamma</a> &raquo;
            <a href="https://theravadan.org/pages/abhidhamma-kv-index.html">kv</a> &raquo;
            <a href="https://theravadan.org/pages/abhidhamma-kv-kv9-index.html">kv9</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0009p0010.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0010p0001.html">Next</a></div>
</div>
<p id="kv9p11c0p2">
<span class="pali m-text">Mahāpaṇṇāsaka</span><br />
</p>
<p id="kv9p11c0p3">
<span class="pali m-text">Navamavagga</span><br />
</p>
<section id="atitanagatasamannagatakatha">
<span id="kv9p11c0p4"></span><h2><span class="pali m-text">Atītānāgatasamannāgatakathā</span></h2>
<p id="kv9p11c1p1">
<span class="pali m-text">Atītena samannāgatoti?</span><br />
</p>
<p id="kv9p11c1p2">
<span class="pali m-text">Āmantā.</span><br />
</p>
<p id="kv9p11c1p3">
<span class="pali m-text">Nanu atītaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?</span><br />
</p>
<p id="kv9p11c1p4">
<span class="pali m-text">Āmantā.</span><br />
</p>
<p id="kv9p11c1p5">
<span class="pali m-text">Hañci atītaṁ niruddhaṁ vigataṁ vipariṇataṁ atthaṅgataṁ abbhatthaṅgataṁ, no ca vata re vattabbe—</span><br />
</p>
<p id="kv9p11c1p6">
<span class="pali m-text">“atītena samannāgato”ti.</span><br />
</p>
<p id="kv9p11c2p1">
<span class="pali m-text">Anāgatena samannāgatoti?</span><br />
</p>
<p id="kv9p11c2p2">
<span class="pali m-text">Āmantā.</span><br />
</p>
<p id="kv9p11c2p3">
<span class="pali m-text">Nanu anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?</span><br />
</p>
<p id="kv9p11c2p4">
<span class="pali m-text">Āmantā.</span><br />
</p>
<p id="kv9p11c2p5">
<span class="pali m-text">Hañci anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtaṁ, no ca vata re vattabbe—</span><br />
</p>
<p id="kv9p11c2p6">
<span class="pali m-text">“anāgatena samannāgato”ti.</span><br />
</p>
<p id="kv9p11c3p1">
<span class="pali m-text">Atītena rūpakkhandhena samannāgato, anāgatena rūpakkhandhena samannāgato, paccuppannena rūpakkhandhena samannāgatoti?</span><br />
</p>
<p id="kv9p11c3p2">
<span class="pali m-text">Āmantā.</span><br />
</p>
<p id="kv9p11c3p3">
<span class="pali m-text">Tīhi rūpakkhandhehi samannāgatoti?</span><br />
</p>
<p id="kv9p11c3p4">
<span class="pali m-text">Na hevaṁ vattabbe …pe…</span><br />
</p>
<p id="kv9p11c3p5">
<span class="pali m-text">atītehi pañcahi khandhehi samannāgato, anāgatehi pañcahi khandhehi samannāgato, paccuppannehi pañcahi khandhehi samannāgatoti?</span><br />
</p>
<p id="kv9p11c3p6">
<span class="pali m-text">Āmantā.</span><br />
</p>
<p id="kv9p11c3p7">
<span class="pali m-text">Pannarasahi khandhehi samannāgatoti?</span><br />
</p>
<p id="kv9p11c3p8">
<span class="pali m-text">Na hevaṁ vattabbe …pe….</span><br />
</p>
<p id="kv9p11c4p1">
<span class="pali m-text">Atītena cakkhāyatanena samannāgato, anāgatena cakkhāyatanena samannāgato, paccuppannena cakkhāyatanena samannāgatoti?</span><br />
</p>
<p id="kv9p11c4p2">
<span class="pali m-text">Āmantā.</span><br />
</p>
<p id="kv9p11c4p3">
<span class="pali m-text">Tīhi cakkhāyatanehi samannāgatoti?</span><br />
</p>
<p id="kv9p11c4p4">
<span class="pali m-text">Na hevaṁ vattabbe …pe…</span><br />
</p>
<p id="kv9p11c4p5">
<span class="pali m-text">atītehi dvādasahi āyatanehi samannāgato, anāgatehi dvādasahi āyatanehi samannāgato, paccuppannehi dvādasahi āyatanehi samannāgatoti?</span><br />
</p>
<p id="kv9p11c4p6">
<span class="pali m-text">Āmantā.</span><br />
</p>
<p id="kv9p11c4p7">
<span class="pali m-text">Chattiṁsāyatanehi samannāgatoti?</span><br />
</p>
<p id="kv9p11c4p8">
<span class="pali m-text">Na hevaṁ vattabbe …pe…</span><br />
</p>
<p id="kv9p11c5p1">
<span class="pali m-text">Atītāya cakkhudhātuyā samannāgato, anāgatāya cakkhudhātuyā samannāgato, paccuppannāya cakkhudhātuyā samannāgatoti?</span><br />
</p>
<p id="kv9p11c5p2">
<span class="pali m-text">Āmantā.</span><br />
</p>
<p id="kv9p11c5p3">
<span class="pali m-text">Tīhi cakkhudhātūhi samannāgatoti?</span><br />
</p>
<p id="kv9p11c5p4">
<span class="pali m-text">Na hevaṁ vattabbe …pe…</span><br />
</p>
<p id="kv9p11c5p5">
<span class="pali m-text">atītāhi aṭṭhārasahi dhātūhi samannāgato, anāgatāhi aṭṭhārasahi dhātūhi samannāgato, paccuppannāhi aṭṭhārasahi dhātūhi samannāgatoti?</span><br />
</p>
<p id="kv9p11c5p6">
<span class="pali m-text">Āmantā.</span><br />
</p>
<p id="kv9p11c5p7">
<span class="pali m-text">Catupaññāsadhātūhi samannāgatoti?</span><br />
</p>
<p id="kv9p11c5p8">
<span class="pali m-text">Na hevaṁ vattabbe …pe….</span><br />
</p>
<p id="kv9p11c6p1">
<span class="pali m-text">Atītena cakkhundriyena samannāgato, anāgatena cakkhundriyena samannāgato, paccuppannena cakkhundriyena samannāgatoti?</span><br />
</p>
<p id="kv9p11c6p2">
<span class="pali m-text">Āmantā.</span><br />
</p>
<p id="kv9p11c6p3">
<span class="pali m-text">Tīhi cakkhundriyehi samannāgatoti?</span><br />
</p>
<p id="kv9p11c6p4">
<span class="pali m-text">Na hevaṁ vattabbe …pe…</span><br />
</p>
<p id="kv9p11c6p5">
<span class="pali m-text">atītehi bāvīsatindriyehi samannāgato, anāgatehi bāvīsatindriyehi samannāgato, paccuppannehi bāvīsatindriyehi samannāgatoti?</span><br />
</p>
<p id="kv9p11c6p6">
<span class="pali m-text">Āmantā.</span><br />
</p>
<p id="kv9p11c6p7">
<span class="pali m-text">Chasaṭṭhindriyehi samannāgatoti?</span><br />
</p>
<p id="kv9p11c6p8">
<span class="pali m-text">Na hevaṁ vattabbe …pe….</span><br />
</p>
<p id="kv9p11c7p1">
<span class="pali m-text">Na vattabbaṁ—</span><br />
</p>
<p id="kv9p11c7p2">
<span class="pali m-text">“atītānāgatehi samannāgato”ti?</span><br />
</p>
<p id="kv9p11c7p3">
<span class="pali m-text">Āmantā.</span><br />
</p>
<p id="kv9p11c7p4">
<span class="pali m-text">Nanu atthi aṭṭhavimokkhajhāyī catunnaṁ jhānānaṁ nikāmalābhī navannaṁ anupubbavihārasamāpattīnaṁ lābhīti?</span><br />
</p>
<p id="kv9p11c7p5">
<span class="pali m-text">Āmantā.</span><br />
</p>
<p id="kv9p11c7p6">
<span class="pali m-text">Hañci atthi aṭṭhavimokkhajhāyī catunnaṁ jhānānaṁ nikāmalābhī navannaṁ anupubbavihārasamāpattīnaṁ lābhī, tena vata re vattabbe—</span><br />
</p>
<p id="kv9p11c7p7">
<span class="pali m-text">“atītānāgatehi samannāgato”ti.</span><br />
</p>
<p id="kv9p11c7p8">
<span class="pali m-text">Atītānāgatapaccuppannakathā niṭṭhitā.</span><br />
</p>
<p id="kv9p11c7p9">
<span class="pali m-text">Navamo vaggo.</span><br />
</p>
<p id="kv9p11c7p10">
<span class="pali m-text">Tassuddānaṁ</span><br />
</p>
<p id="kv9p11c8p1">
<span class="pali m-text">Ānisaṁsadassāvissa saṁyojanānaṁ pahānaṁ, amatārammaṇaṁ saṁyojanaṁ, rūpaṁ sārammaṇaṁ, anusayā anārammaṇā, evamevaṁ ñāṇaṁ, atītānāgatārammaṇaṁ cittaṁ, sabbaṁ cittaṁ vitakkānupatitaṁ, sabbaso vitakkayato vicārayato vitakkavipphāro saddo, na yathācittassa vācā, tatheva kāyakammaṁ atītānāgatehi samannāgatoti.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0009p0010.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0010p0001.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>