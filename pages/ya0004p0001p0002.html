<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; ya &raquo; ya4 &raquo; 4 Dhātuyamaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/ya0004p0001p0002.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/abhidhamma-index.html">abhidhamma</a> &raquo;
            <a href="../pages/abhidhamma-ya-index.html">ya</a> &raquo;
            <a href="../pages/abhidhamma-ya-ya4-index.html">ya4</a> &raquo;
          </span>
          4 Dhātuyamaka
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/ya0004p0001p0001.html">Previous</a></div>
<div class="m-col-t-6 m-text-right">
<a href="../pages/ya0004p0002p0001.html">Next</a></div>
</div>
<p id="ya4p1p2c0p2">
<span class="pali m-text">4.1 Paṇṇattivāra</span><br />
</p>
<section id="pannattivaraniddesa">
<span id="ya4p1p2c0p3"></span><h2><span class="pali m-text">4.1.2. Paṇṇattivāraniddesa</span></h2>
<p id="ya4p1p2c1p0p1">
<span class="pali m-text">4.1.2.1. Padasodhanavāra</span><br />
</p>
<p id="ya4p1p2c1p0p2">
<span class="pali m-text">4.1.2.11. Anuloma</span><br />
</p>
<p id="ya4p1p2c1p1">
<span class="pali m-text">Cakkhu cakkhudhātūti?</span><br />
</p>
<p id="ya4p1p2c2p1">
<span class="pali m-text">Dibbacakkhu paññācakkhu cakkhu, na cakkhudhātu. Cakkhudhātu cakkhu ceva cakkhudhātu ca.</span><br />
</p>
<p id="ya4p1p2c3p1">
<span class="pali m-text">Cakkhudhātu cakkhūti? Āmantā.</span><br />
</p>
<p id="ya4p1p2c4p1">
<span class="pali m-text">Sotaṁ sotadhātūti?</span><br />
</p>
<p id="ya4p1p2c5p1">
<span class="pali m-text">Dibbasotaṁ taṇhāsotaṁ sotaṁ, na sotadhātu. Sotadhātu sotañceva sotadhātu ca.</span><br />
</p>
<p id="ya4p1p2c6p1">
<span class="pali m-text">Sotadhātu sotanti? Āmantā.</span><br />
</p>
<p id="ya4p1p2c7p1">
<span class="pali m-text">Ghānaṁ ghānadhātūti? Āmantā.</span><br />
</p>
<p id="ya4p1p2c8p1">
<span class="pali m-text">Ghānadhātu ghānanti? Āmantā.</span><br />
</p>
<p id="ya4p1p2c9p1">
<span class="pali m-text">(Jivhāpi ghānadhātusadisā.)</span><br />
</p>
<p id="ya4p1p2c10p1">
<span class="pali m-text">Kāyo kāyadhātūti?</span><br />
</p>
<p id="ya4p1p2c11p1">
<span class="pali m-text">Kāyadhātuṁ ṭhapetvā avaseso kāyo, na kāyadhātu. Kāyadhātu kāyo ceva kāyadhātu ca.</span><br />
</p>
<p id="ya4p1p2c12p1">
<span class="pali m-text">Kāyadhātu kāyoti? Āmantā.</span><br />
</p>
<p id="ya4p1p2c13p1">
<span class="pali m-text">Rūpaṁ rūpadhātūti?</span><br />
</p>
<p id="ya4p1p2c14p1">
<span class="pali m-text">Rūpadhātuṁ ṭhapetvā avasesaṁ rūpaṁ, na rūpadhātu. Rūpadhātu rūpañceva rūpadhātu ca.</span><br />
</p>
<p id="ya4p1p2c15p1">
<span class="pali m-text">Rūpadhātu rūpanti? Āmantā.</span><br />
</p>
<p id="ya4p1p2c16p1">
<span class="pali m-text">(Saddo ghānasadiso.)</span><br />
</p>
<p id="ya4p1p2c17p1">
<span class="pali m-text">Gandho gandhadhātūti?</span><br />
</p>
<p id="ya4p1p2c18p1">
<span class="pali m-text">Sīlagandho samādhigandho paññāgandho gandho, na gandhadhātu. Gandhadhātu gandho ceva gandhadhātu ca.</span><br />
</p>
<p id="ya4p1p2c19p1">
<span class="pali m-text">Gandhadhātu gandhoti? Āmantā.</span><br />
</p>
<p id="ya4p1p2c20p1">
<span class="pali m-text">Raso rasadhātūti?</span><br />
</p>
<p id="ya4p1p2c21p1">
<span class="pali m-text">Attharaso dhammaraso vimuttiraso raso, na rasadhātu. Rasadhātu raso ceva rasadhātu ca.</span><br />
</p>
<p id="ya4p1p2c22p1">
<span class="pali m-text">Rasadhātu rasoti? Āmantā.</span><br />
</p>
<p id="ya4p1p2c23p1">
<span class="pali m-text">(Phoṭṭhabbo ghānasadiso.)</span><br />
</p>
<p id="ya4p1p2c24p1">
<span class="pali m-text">Cakkhuviññāṇaṁ cakkhuviññāṇadhātūti? Āmantā.</span><br />
</p>
<p id="ya4p1p2c25p1">
<span class="pali m-text">Cakkhuviññāṇadhātu cakkhuviññāṇanti? Āmantā.</span><br />
</p>
<p id="ya4p1p2c26p1">
<span class="pali m-text">Sotaviññāṇaṁ …pe… ghānaviññāṇaṁ … jivhāviññāṇaṁ … kāyaviññāṇaṁ ….</span><br />
</p>
<p id="ya4p1p2c27p1">
<span class="pali m-text">Mano manodhātūti?</span><br />
</p>
<p id="ya4p1p2c28p1">
<span class="pali m-text">Manodhātuṁ ṭhapetvā avaseso mano, na manodhātu. Manodhātu mano ceva manodhātu ca.</span><br />
</p>
<p id="ya4p1p2c29p1">
<span class="pali m-text">Manodhātu manoti? Āmantā.</span><br />
</p>
<p id="ya4p1p2c30p1">
<span class="pali m-text">Manoviññāṇaṁ manoviññāṇadhātūti? Āmantā.</span><br />
</p>
<p id="ya4p1p2c31p1">
<span class="pali m-text">Manoviññāṇadhātu manoviññāṇanti? Āmantā.</span><br />
</p>
<p id="ya4p1p2c32p1">
<span class="pali m-text">Dhammo dhammadhātūti?</span><br />
</p>
<p id="ya4p1p2c33p1">
<span class="pali m-text">Dhammadhātuṁ ṭhapetvā avaseso dhammo, na dhammadhātu. Dhammadhātu dhammo ceva dhammadhātu ca.</span><br />
</p>
<p id="ya4p1p2c34p1">
<span class="pali m-text">Dhammadhātu dhammoti? Āmantā.</span><br />
</p>
<p id="ya4p1p2c35p0">
<span class="pali m-text">4.1.2.12. Paccanīka</span><br />
</p>
<p id="ya4p1p2c35p1">
<span class="pali m-text">Na cakkhu na cakkhudhātūti? Āmantā.</span><br />
</p>
<p id="ya4p1p2c36p1">
<span class="pali m-text">Na cakkhudhātu na cakkhūti?</span><br />
</p>
<p id="ya4p1p2c37p1">
<span class="pali m-text">Dibbacakkhu paññācakkhu na cakkhudhātu, cakkhu. Cakkhuñca cakkhudhātuñca ṭhapetvā avasesaṁ na ceva cakkhu na ca cakkhudhātu.</span><br />
</p>
<p id="ya4p1p2c38p1">
<span class="pali m-text">Na sotaṁ na sotadhātūti? Āmantā.</span><br />
</p>
<p id="ya4p1p2c39p1">
<span class="pali m-text">Na sotadhātu na sotanti?</span><br />
</p>
<p id="ya4p1p2c40p1">
<span class="pali m-text">Dibbasotaṁ taṇhāsotaṁ na sotadhātu, sotaṁ. Sotañca sotadhātuñca ṭhapetvā avasesaṁ na ceva sotaṁ na ca sotadhātu.</span><br />
</p>
<p id="ya4p1p2c41p1">
<span class="pali m-text">Na ghānaṁ na ghānadhātūti? Āmantā.</span><br />
</p>
<p id="ya4p1p2c42p1">
<span class="pali m-text">Na ghānadhātu na ghānanti? Āmantā.</span><br />
</p>
<p id="ya4p1p2c43p1">
<span class="pali m-text">Na jivhā ….</span><br />
</p>
<p id="ya4p1p2c44p1">
<span class="pali m-text">(Saṅkhittaṁ, ubhato āmantā.)</span><br />
</p>
<p id="ya4p1p2c45p1">
<span class="pali m-text">Na kāyo na kāyadhātūti? Āmantā.</span><br />
</p>
<p id="ya4p1p2c46p1">
<span class="pali m-text">Na kāyadhātu na kāyoti?</span><br />
</p>
<p id="ya4p1p2c47p1">
<span class="pali m-text">Kāyadhātuṁ ṭhapetvā avaseso na kāyadhātu, kāyo. Kāyañca kāyadhātuñca ṭhapetvā avaseso na ceva kāyo na ca kāyadhātu.</span><br />
</p>
<p id="ya4p1p2c48p1">
<span class="pali m-text">Na rūpaṁ na rūpadhātūti? Āmantā.</span><br />
</p>
<p id="ya4p1p2c49p1">
<span class="pali m-text">Na rūpadhātu na rūpanti?</span><br />
</p>
<p id="ya4p1p2c50p1">
<span class="pali m-text">Rūpadhātuṁ ṭhapetvā avasesaṁ na rūpadhātu, rūpaṁ. Rūpañca rūpadhātuñca ṭhapetvā avasesaṁ na ceva rūpaṁ na ca rūpadhātu.</span><br />
</p>
<p id="ya4p1p2c51p1">
<span class="pali m-text">Na saddo …pe… na gandho na gandhadhātūti? Āmantā.</span><br />
</p>
<p id="ya4p1p2c52p1">
<span class="pali m-text">Na gandhadhātu na gandhoti?</span><br />
</p>
<p id="ya4p1p2c53p1">
<span class="pali m-text">Sīlagandho samādhigandho paññāgandho na gandhadhātu, gandho. Gandhañca gandhadhātuñca ṭhapetvā avaseso na ceva gandho na ca gandhadhātu.</span><br />
</p>
<p id="ya4p1p2c54p1">
<span class="pali m-text">Na raso na rasadhātūti? Āmantā.</span><br />
</p>
<p id="ya4p1p2c55p1">
<span class="pali m-text">Na rasadhātu na rasoti?</span><br />
</p>
<p id="ya4p1p2c56p1">
<span class="pali m-text">Attharaso dhammaraso vimuttiraso na rasadhātu, raso. Rasañca rasadhātuñca ṭhapetvā avaseso na ceva raso na ca rasadhātu.</span><br />
</p>
<p id="ya4p1p2c57p1">
<span class="pali m-text">Na phoṭṭhabbo …pe… na cakkhuviññāṇaṁ na cakkhuviññāṇadhātūti? Āmantā.</span><br />
</p>
<p id="ya4p1p2c58p1">
<span class="pali m-text">Na cakkhuviññāṇadhātu na cakkhuviññāṇanti? Āmantā.</span><br />
</p>
<p id="ya4p1p2c59p1">
<span class="pali m-text">Na sotaviññāṇaṁ …pe… na ghānaviññāṇaṁ … na jivhāviññāṇaṁ … na kāyaviññāṇaṁ ….</span><br />
</p>
<p id="ya4p1p2c60p1">
<span class="pali m-text">Na mano na manodhātūti? Āmantā.</span><br />
</p>
<p id="ya4p1p2c61p1">
<span class="pali m-text">Na manodhātu na manoti?</span><br />
</p>
<p id="ya4p1p2c62p1">
<span class="pali m-text">Manodhātuṁ ṭhapetvā avaseso na manodhātu, mano. Manañca manodhātuñca ṭhapetvā avaseso na ceva mano na ca manodhātu.</span><br />
</p>
<p id="ya4p1p2c63p1">
<span class="pali m-text">Na manoviññāṇaṁ na manoviññāṇadhātūti? Āmantā.</span><br />
</p>
<p id="ya4p1p2c64p1">
<span class="pali m-text">Na manoviññāṇadhātu na manoviññāṇanti? Āmantā.</span><br />
</p>
<p id="ya4p1p2c65p1">
<span class="pali m-text">Na dhammo na dhammadhātūti? Āmantā.</span><br />
</p>
<p id="ya4p1p2c66p1">
<span class="pali m-text">Na dhammadhātu na dhammoti?</span><br />
</p>
<p id="ya4p1p2c67p1">
<span class="pali m-text">Dhammadhātuṁ ṭhapetvā avaseso na dhammadhātu, dhammo. Dhammañca dhammadhātuñca ṭhapetvā avaseso na ceva dhammo na ca dhammadhātu.</span><br />
</p>
<p id="ya4p1p2c68p0p1">
<span class="pali m-text">4.1.2.2. Padasodhanamūlacakkavāra</span><br />
</p>
<p id="ya4p1p2c68p0p2">
<span class="pali m-text">4.1.2.21. Anuloma</span><br />
</p>
<p id="ya4p1p2c68p1">
<span class="pali m-text">Cakkhu cakkhudhātūti?</span><br />
</p>
<p id="ya4p1p2c69p1">
<span class="pali m-text">Dibbacakkhu paññācakkhu cakkhu, na cakkhudhātu. Cakkhudhātu cakkhu ceva cakkhudhātu ca.</span><br />
</p>
<p id="ya4p1p2c70p1">
<span class="pali m-text">Dhātū sotadhātūti?</span><br />
</p>
<p id="ya4p1p2c71p1">
<span class="pali m-text">Sotadhātu dhātu ceva sotadhātu ca. Avasesā dhātū na sotadhātu.</span><br />
</p>
<p id="ya4p1p2c72p1">
<span class="pali m-text">Cakkhu cakkhudhātūti?</span><br />
</p>
<p id="ya4p1p2c73p1">
<span class="pali m-text">Dibbacakkhu paññācakkhu cakkhu, na cakkhudhātu. Cakkhudhātu cakkhu ceva cakkhudhātu ca.</span><br />
</p>
<p id="ya4p1p2c74p1">
<span class="pali m-text">Dhātū ghānadhātu …pe… dhātū dhammadhātūti?</span><br />
</p>
<p id="ya4p1p2c75p1">
<span class="pali m-text">Dhammadhātu dhātu ceva dhammadhātu ca. Avasesā dhātū na dhammadhātu.</span><br />
</p>
<p id="ya4p1p2c76p1">
<span class="pali m-text">(Yathā āyatanayamake paṇṇatti evaṁ dhātuyamakepi paṇṇatti. Cakkaṁ bandhitabbaṁ.)</span><br />
</p>
<p id="ya4p1p2c77p0">
<span class="pali m-text">4.1.2.22. Paccanīka</span><br />
</p>
<p id="ya4p1p2c77p1">
<span class="pali m-text">Na cakkhu na cakkhudhātūti? Āmantā.</span><br />
</p>
<p id="ya4p1p2c78p1">
<span class="pali m-text">Na dhātū na sotadhātūti? Āmantā.</span><br />
</p>
<p id="ya4p1p2c79p1">
<span class="pali m-text">Na cakkhu na cakkhudhātūti? Āmantā.</span><br />
</p>
<p id="ya4p1p2c80p1">
<span class="pali m-text">Na dhātū na ghānadhātu …pe… na dhātū na dhammadhātūti? Āmantā.</span><br />
</p>
<p id="ya4p1p2c81p1">
<span class="pali m-text">(Cakkaṁ bandhitabbaṁ, sabbe āmantā ubhatopi sesepi.)</span><br />
</p>
<p id="ya4p1p2c82p0p1">
<span class="pali m-text">4.1.2.3. Suddhadhātuvāra</span><br />
</p>
<p id="ya4p1p2c82p0p2">
<span class="pali m-text">4.1.2.31. Anuloma</span><br />
</p>
<p id="ya4p1p2c82p1">
<span class="pali m-text">Cakkhu dhātūti? Āmantā.</span><br />
</p>
<p id="ya4p1p2c83p1">
<span class="pali m-text">Dhātū cakkhudhātūti?</span><br />
</p>
<p id="ya4p1p2c84p1">
<span class="pali m-text">Cakkhudhātu dhātu ceva cakkhudhātu ca. Avasesā dhātū na cakkhudhātu.</span><br />
</p>
<p id="ya4p1p2c85p1">
<span class="pali m-text">Sotaṁ dhātūti? Āmantā.</span><br />
</p>
<p id="ya4p1p2c86p1">
<span class="pali m-text">Ghānaṁ …pe… jivhā … kāyo … rūpaṁ … saddo … gandho … raso … phoṭṭhabbo ….</span><br />
</p>
<p id="ya4p1p2c87p1">
<span class="pali m-text">Cakkhuviññāṇaṁ dhātūti? Āmantā.</span><br />
</p>
<p id="ya4p1p2c88p1">
<span class="pali m-text">Dhātū cakkhuviññāṇadhātūti?</span><br />
</p>
<p id="ya4p1p2c89p1">
<span class="pali m-text">Cakkhuviññāṇadhātu dhātu ceva cakkhuviññāṇadhātu ca. Avasesā dhātū na cakkhuviññāṇadhātu. Sotaviññāṇaṁ …pe… ghānaviññāṇaṁ … jivhāviññāṇaṁ … kāyaviññāṇaṁ ….</span><br />
</p>
<p id="ya4p1p2c90p1">
<span class="pali m-text">Mano dhātūti? Āmantā.</span><br />
</p>
<p id="ya4p1p2c91p1">
<span class="pali m-text">Dhātū manodhātūti?</span><br />
</p>
<p id="ya4p1p2c92p1">
<span class="pali m-text">Manodhātu dhātu ceva manodhātu ca. Avasesā dhātū na manodhātu.</span><br />
</p>
<p id="ya4p1p2c93p1">
<span class="pali m-text">Manoviññāṇaṁ dhātūti? Āmantā.</span><br />
</p>
<p id="ya4p1p2c94p1">
<span class="pali m-text">Dhātū manoviññāṇadhātūti?</span><br />
</p>
<p id="ya4p1p2c95p1">
<span class="pali m-text">Manoviññāṇadhātu dhātu ceva manoviññāṇadhātu ca. Avasesā dhātū na manoviññāṇadhātu.</span><br />
</p>
<p id="ya4p1p2c96p1">
<span class="pali m-text">Dhammo dhātūti? Āmantā.</span><br />
</p>
<p id="ya4p1p2c97p1">
<span class="pali m-text">Dhātū dhammadhātūti?</span><br />
</p>
<p id="ya4p1p2c98p1">
<span class="pali m-text">Dhammadhātu dhātu ceva dhammadhātu ca. Avasesā dhātū na dhammadhātu.</span><br />
</p>
<p id="ya4p1p2c99p0">
<span class="pali m-text">4.1.2.32. Paccanīka</span><br />
</p>
<p id="ya4p1p2c99p1">
<span class="pali m-text">Na cakkhu na dhātūti?</span><br />
</p>
<p id="ya4p1p2c100p1">
<span class="pali m-text">Cakkhuṁ ṭhapetvā avasesā dhātū na cakkhu, dhātu. Cakkhuñca dhātuñca ṭhapetvā avasesā na ceva cakkhu na ca dhātū.</span><br />
</p>
<p id="ya4p1p2c101p1">
<span class="pali m-text">Na dhātū na cakkhudhātūti? Āmantā.</span><br />
</p>
<p id="ya4p1p2c102p1">
<span class="pali m-text">Na sotaṁ na dhātūti?</span><br />
</p>
<p id="ya4p1p2c103p1">
<span class="pali m-text">Sotaṁ ṭhapetvā …pe… ghānaṁ ṭhapetvā …pe… jivhaṁ ṭhapetvā …pe….</span><br />
</p>
<p id="ya4p1p2c104p1">
<span class="pali m-text">Na kāyo na dhātūti? Āmantā.</span><br />
</p>
<p id="ya4p1p2c105p1">
<span class="pali m-text">Na dhātū na kāyadhātūti? Āmantā.</span><br />
</p>
<p id="ya4p1p2c106p1">
<span class="pali m-text">Na rūpaṁ na dhātūti?</span><br />
</p>
<p id="ya4p1p2c107p1">
<span class="pali m-text">Rūpaṁ ṭhapetvā …pe… saddaṁ … gandhaṁ … rasaṁ … phoṭṭhabbaṁ … cakkhuviññāṇaṁ …pe… manoviññāṇaṁ ṭhapetvā …pe….</span><br />
</p>
<p id="ya4p1p2c108p1">
<span class="pali m-text">Na dhammo na dhātūti? Āmantā.</span><br />
</p>
<p id="ya4p1p2c109p1">
<span class="pali m-text">Na dhātū na dhammadhātūti? Āmantā.</span><br />
</p>
<p id="ya4p1p2c110p0p1">
<span class="pali m-text">4.1.2.4. Suddhadhātumūlacakkavāra</span><br />
</p>
<p id="ya4p1p2c110p0p2">
<span class="pali m-text">4.1.2.41. Anuloma</span><br />
</p>
<p id="ya4p1p2c110p1">
<span class="pali m-text">Cakkhu dhātūti? Āmantā.</span><br />
</p>
<p id="ya4p1p2c111p1">
<span class="pali m-text">Dhātū sotadhātūti?</span><br />
</p>
<p id="ya4p1p2c112p1">
<span class="pali m-text">Sotadhātu dhātu ceva sotadhātu ca. Avasesā dhātū na sotadhātu.</span><br />
</p>
<p id="ya4p1p2c113p1">
<span class="pali m-text">Cakkhu dhātūti? Āmantā.</span><br />
</p>
<p id="ya4p1p2c114p1">
<span class="pali m-text">Dhātū ghānadhātu …pe… dhātū dhammadhātūti?</span><br />
</p>
<p id="ya4p1p2c115p1">
<span class="pali m-text">Dhammadhātu dhātu ceva dhammadhātu ca. Avasesā dhātū na dhammadhātu.</span><br />
</p>
<p id="ya4p1p2c116p1">
<span class="pali m-text">(Cakkaṁ bandhitabbaṁ.)</span><br />
</p>
<p id="ya4p1p2c117p0">
<span class="pali m-text">4.1.2.42. Paccanīka</span><br />
</p>
<p id="ya4p1p2c117p1">
<span class="pali m-text">Na cakkhu na dhātūti?</span><br />
</p>
<p id="ya4p1p2c118p1">
<span class="pali m-text">Cakkhuṁ ṭhapetvā avasesā dhātū na cakkhudhātu. Cakkhuñca dhātuñca ṭhapetvā avasesā na ceva cakkhu na ca dhātu.</span><br />
</p>
<p id="ya4p1p2c119p1">
<span class="pali m-text">Na dhātū na sotadhātūti? Āmantā.</span><br />
</p>
<p id="ya4p1p2c120p1">
<span class="pali m-text">Na cakkhu na dhātūti?</span><br />
</p>
<p id="ya4p1p2c121p1">
<span class="pali m-text">Cakkhuṁ ṭhapetvā avasesā dhātū na cakkhu, dhātu. Cakkhuñca dhātuñca ṭhapetvā avasesā na ceva cakkhu na ca dhātu.</span><br />
</p>
<p id="ya4p1p2c122p1">
<span class="pali m-text">Na dhātū na ghānadhātu …pe… na dhātū na dhammadhātūti? Āmantā.</span><br />
</p>
<p id="ya4p1p2c123p1">
<span class="pali m-text">Na dhammo na dhātūti? Āmantā.</span><br />
</p>
<p id="ya4p1p2c124p1">
<span class="pali m-text">Na dhātū na cakkhudhātūti? Āmantā.</span><br />
</p>
<p id="ya4p1p2c125p1">
<span class="pali m-text">Na dhammo na dhātūti? Āmantā.</span><br />
</p>
<p id="ya4p1p2c126p1">
<span class="pali m-text">Na dhātū na sotadhātu …pe… na dhātū na manoviññāṇadhātūti? Āmantā.</span><br />
</p>
<p id="ya4p1p2c127p1">
<span class="pali m-text">(Cakkaṁ bandhitabbaṁ.)</span><br />
</p>
<p id="ya4p1p2c128p1">
<span class="pali m-text">(Yathā āyatanayamakassa paṇṇatti evaṁ dhātuyamakassa paṇṇatti vitthāretabbā.)</span><br />
</p>
<p id="ya4p1p2c129p1">
<span class="pali m-text">Paṇṇattiniddesavāro.</span><br />
</p>
<div class="m-row">
<div class="m-col-t-6 m-text-left">
<a href="../pages/ya0004p0001p0001.html">Previous</a></div>
<div class="m-col-t-6 m-text-right">
<a href="../pages/ya0004p0002p0001.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>