<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv3 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy003p008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy003p008z.html" />
  <meta property="og:description" content="Mahāpaṇṇāsaka Tatiyavagga Dibbasotakathā Maṁsasotaṁ dhammupatthaddhaṁ dibbasotaṁ hotīti? Āmantā. Maṁsasotaṁ dibbasotaṁ, dibbasotaṁ maṁsasotanti? Na hevaṁ vattabbe …pe…. Maṁsasotaṁ dhammupatthaddhaṁ dibbasotaṁ hotīti? Āmantā. Yādisaṁ maṁsasotaṁ tādisaṁ dibbasotaṁ, yādisaṁ dibbasotaṁ tādisaṁ maṁsasotanti? Na hevaṁ vattabbe …pe…. Maṁsasotaṁ dhammupatthaddhaṁ dibbasotaṁ hotīti? Āmantā. Taññeva maṁsasotaṁ ta …" />
  <meta name="twitter:description" content="Mahāpaṇṇāsaka Tatiyavagga Dibbasotakathā Maṁsasotaṁ dhammupatthaddhaṁ dibbasotaṁ hotīti? Āmantā. Maṁsasotaṁ dibbasotaṁ, dibbasotaṁ maṁsasotanti? Na hevaṁ vattabbe …pe…. Maṁsasotaṁ dhammupatthaddhaṁ dibbasotaṁ hotīti? Āmantā. Yādisaṁ maṁsasotaṁ tādisaṁ dibbasotaṁ, yādisaṁ dibbasotaṁ tādisaṁ maṁsasotanti? Na hevaṁ vattabbe …pe…. Maṁsasotaṁ dhammupatthaddhaṁ dibbasotaṁ hotīti? Āmantā. Taññeva maṁsasotaṁ ta …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv3-index.html">kv3</a> &raquo;
          </span>
          Kathāvatthu
        </h1>
<!-- content -->
<p id="kv3p8c0p2">
<span class="m-text m-primary">Mahāpaṇṇāsaka</span><br />
</p>
<p id="kv3p8c0p3">
<span class="m-text m-primary">Tatiyavagga</span><br />
</p>
<p id="kv3p8c0p4">
<span class="m-text m-primary">Dibbasotakathā</span><br />
</p>
<p id="kv3p8c1p1">
<span class="m-text m-primary">Maṁsasotaṁ dhammupatthaddhaṁ dibbasotaṁ hotīti?</span><br />
</p>
<p id="kv3p8c1p2">
<span class="m-text m-primary">Āmantā.</span><br />
</p>
<p id="kv3p8c1p3">
<span class="m-text m-primary">Maṁsasotaṁ dibbasotaṁ, dibbasotaṁ maṁsasotanti?</span><br />
</p>
<p id="kv3p8c1p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p8c2p1">
<span class="m-text m-primary">Maṁsasotaṁ dhammupatthaddhaṁ dibbasotaṁ hotīti?</span><br />
</p>
<p id="kv3p8c2p2">
<span class="m-text m-primary">Āmantā.</span><br />
</p>
<p id="kv3p8c2p3">
<span class="m-text m-primary">Yādisaṁ maṁsasotaṁ tādisaṁ dibbasotaṁ, yādisaṁ dibbasotaṁ tādisaṁ maṁsasotanti?</span><br />
</p>
<p id="kv3p8c2p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p8c3p1">
<span class="m-text m-primary">Maṁsasotaṁ dhammupatthaddhaṁ dibbasotaṁ hotīti?</span><br />
</p>
<p id="kv3p8c3p2">
<span class="m-text m-primary">Āmantā.</span><br />
</p>
<p id="kv3p8c3p3">
<span class="m-text m-primary">Taññeva maṁsasotaṁ taṁ dibbasotaṁ, taṁ dibbasotaṁ taṁ maṁsasotanti?</span><br />
</p>
<p id="kv3p8c3p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p8c4p1">
<span class="m-text m-primary">Maṁsasotaṁ dhammupatthaddhaṁ dibbasotaṁ hotīti?</span><br />
</p>
<p id="kv3p8c4p2">
<span class="m-text m-primary">Āmantā.</span><br />
</p>
<p id="kv3p8c4p3">
<span class="m-text m-primary">Yādiso maṁsasotassa visayo ānubhāvo gocaro tādiso dibbassa sotassa visayo ānubhāvo gocaroti?</span><br />
</p>
<p id="kv3p8c4p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p8c5p1">
<span class="m-text m-primary">Maṁsasotaṁ dhammupatthaddhaṁ dibbasotaṁ hotīti?</span><br />
</p>
<p id="kv3p8c5p2">
<span class="m-text m-primary">Āmantā.</span><br />
</p>
<p id="kv3p8c5p3">
<span class="m-text m-primary">Upādinnaṁ hutvā anupādinnaṁ hotīti?</span><br />
</p>
<p id="kv3p8c5p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p8c6p1">
<span class="m-text m-primary">Upādinnaṁ hutvā anupādinnaṁ hotīti?</span><br />
</p>
<p id="kv3p8c6p2">
<span class="m-text m-primary">Āmantā.</span><br />
</p>
<p id="kv3p8c6p3">
<span class="m-text m-primary">Kāmāvacaraṁ hutvā rūpāvacaraṁ hotīti?</span><br />
</p>
<p id="kv3p8c6p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p8c7p1">
<span class="m-text m-primary">Kāmāvacaraṁ hutvā rūpāvacaraṁ hotīti?</span><br />
</p>
<p id="kv3p8c7p2">
<span class="m-text m-primary">Āmantā.</span><br />
</p>
<p id="kv3p8c7p3">
<span class="m-text m-primary">Rūpāvacaraṁ hutvā arūpāvacaraṁ hotīti?</span><br />
</p>
<p id="kv3p8c7p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p8c8p1">
<span class="m-text m-primary">Rūpāvacaraṁ hutvā arūpāvacaraṁ hotīti?</span><br />
</p>
<p id="kv3p8c8p2">
<span class="m-text m-primary">Āmantā.</span><br />
</p>
<p id="kv3p8c8p3">
<span class="m-text m-primary">Pariyāpannaṁ hutvā apariyāpannaṁ hotīti?</span><br />
</p>
<p id="kv3p8c8p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p8c9p1">
<span class="m-text m-primary">Maṁsasotaṁ dhammupatthaddhaṁ dibbasotaṁ hotīti?</span><br />
</p>
<p id="kv3p8c9p2">
<span class="m-text m-primary">Āmantā.</span><br />
</p>
<p id="kv3p8c9p3">
<span class="m-text m-primary">Dibbasotaṁ dhammupatthaddhaṁ maṁsasotaṁ hotīti?</span><br />
</p>
<p id="kv3p8c9p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p8c10p1">
<span class="m-text m-primary">Maṁsasotaṁ dhammupatthaddhaṁ dibbasotaṁ hotīti?</span><br />
</p>
<p id="kv3p8c10p2">
<span class="m-text m-primary">Āmantā.</span><br />
</p>
<p id="kv3p8c10p3">
<span class="m-text m-primary">Ekaṁyeva sotanti?</span><br />
</p>
<p id="kv3p8c10p4">
<span class="m-text m-primary">Na hevaṁ vattabbe …pe….</span><br />
</p>
<p id="kv3p8c11p1">
<span class="m-text m-primary">Ekaṁyeva sotanti?</span><br />
</p>
<p id="kv3p8c11p2">
<span class="m-text m-primary">Āmantā.</span><br />
</p>
<p id="kv3p8c11p3">
<span class="m-text m-primary">Nanu dve sotāni vuttāni bhagavatā—</span><br />
</p>
<p id="kv3p8c11p4">
<span class="m-text m-primary">“maṁsasotaṁ, dibbasotan”ti?</span><br />
</p>
<p id="kv3p8c11p5">
<span class="m-text m-primary">Āmantā.</span><br />
</p>
<p id="kv3p8c11p6">
<span class="m-text m-primary">Hañci dve sotāni vuttāni bhagavatā—</span><br />
</p>
<p id="kv3p8c11p7">
<span class="m-text m-primary">maṁsasotaṁ, dibbasotaṁ, no ca vata re vattabbe—</span><br />
</p>
<p id="kv3p8c11p8">
<span class="m-text m-primary">“ekaññeva sotan”ti.</span><br />
</p>
<p id="kv3p8c11p9">
<span class="m-text m-primary">Dibbasotakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>