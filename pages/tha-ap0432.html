<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/tha-ap0432.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/tha-ap0431.html">Previous</a></div>
<div class="m-col-t-6 m-text-right">
<a href="../pages/tha-ap0433.html">Next</a></div>
</div>
<p id="tha-ap432c0p2">
<span class="pali m-text">Sakiṁsammajjakavagga</span><br />
</p>
<section id="sonnakontarikattheraapadana">
<span id="tha-ap432c0p3"></span><h2><span class="pali m-text">10 Soṇṇakontarikattheraapadāna</span></h2>
<p id="tha-ap432c1p1">
<span class="pali m-text">“Manobhāvaniyaṁ buddhaṁ,</span><br />
</p>
<p id="tha-ap432c1p2">
<span class="pali m-text">attadantaṁ samāhitaṁ;</span><br />
</p>
<p id="tha-ap432c1p3">
<span class="pali m-text">Iriyamānaṁ brahmapathe,</span><br />
</p>
<p id="tha-ap432c1p4">
<span class="pali m-text">cittavūpasame rataṁ.</span><br />
</p>
<p id="tha-ap432c2p1">
<span class="pali m-text">Nittiṇṇaoghaṁ sambuddhaṁ,</span><br />
</p>
<p id="tha-ap432c2p2">
<span class="pali m-text">jhāyiṁ jhānarataṁ muniṁ;</span><br />
</p>
<p id="tha-ap432c2p3">
<span class="pali m-text">Upatitthaṁ samāpannaṁ,</span><br />
</p>
<p id="tha-ap432c2p4">
<span class="pali m-text">indivaradalappabhaṁ.</span><br />
</p>
<p id="tha-ap432c3p1">
<span class="pali m-text">Alābunodakaṁ gayha,</span><br />
</p>
<p id="tha-ap432c3p2">
<span class="pali m-text">buddhaseṭṭhaṁ upāgamiṁ;</span><br />
</p>
<p id="tha-ap432c3p3">
<span class="pali m-text">Buddhassa pāde dhovitvā,</span><br />
</p>
<p id="tha-ap432c3p4">
<span class="pali m-text">alābukamadāsahaṁ.</span><br />
</p>
<p id="tha-ap432c4p1">
<span class="pali m-text">Āṇāpesi ca sambuddho,</span><br />
</p>
<p id="tha-ap432c4p2">
<span class="pali m-text">padumuttaranāmako;</span><br />
</p>
<p id="tha-ap432c4p3">
<span class="pali m-text">‘Iminā dakamāhatvā,</span><br />
</p>
<p id="tha-ap432c4p4">
<span class="pali m-text">pādamūle ṭhapehi me’.</span><br />
</p>
<p id="tha-ap432c5p1">
<span class="pali m-text">Sādhūtihaṁ paṭissutvā,</span><br />
</p>
<p id="tha-ap432c5p2">
<span class="pali m-text">satthugāravatāya ca;</span><br />
</p>
<p id="tha-ap432c5p3">
<span class="pali m-text">Dakaṁ alābunāhatvā,</span><br />
</p>
<p id="tha-ap432c5p4">
<span class="pali m-text">buddhaseṭṭhaṁ upāgamiṁ.</span><br />
</p>
<p id="tha-ap432c6p1">
<span class="pali m-text">Anumodi mahāvīro,</span><br />
</p>
<p id="tha-ap432c6p2">
<span class="pali m-text">cittaṁ nibbāpayaṁ mama;</span><br />
</p>
<p id="tha-ap432c6p3">
<span class="pali m-text">‘Iminālābudānena,</span><br />
</p>
<p id="tha-ap432c6p4">
<span class="pali m-text">saṅkappo te samijjhatu’.</span><br />
</p>
<p id="tha-ap432c7p1">
<span class="pali m-text">Pannarasesu kappesu,</span><br />
</p>
<p id="tha-ap432c7p2">
<span class="pali m-text">devaloke ramiṁ ahaṁ;</span><br />
</p>
<p id="tha-ap432c7p3">
<span class="pali m-text">Tiṁsatikkhattuṁ rājā ca,</span><br />
</p>
<p id="tha-ap432c7p4">
<span class="pali m-text">cakkavattī ahosahaṁ.</span><br />
</p>
<p id="tha-ap432c8p1">
<span class="pali m-text">Divā vā yadi vā rattiṁ,</span><br />
</p>
<p id="tha-ap432c8p2">
<span class="pali m-text">caṅkamantassa tiṭṭhato;</span><br />
</p>
<p id="tha-ap432c8p3">
<span class="pali m-text">Sovaṇṇaṁ kontaraṁ gayha,</span><br />
</p>
<p id="tha-ap432c8p4">
<span class="pali m-text">tiṭṭhate purato mama.</span><br />
</p>
<p id="tha-ap432c9p1">
<span class="pali m-text">Buddhassa datvānalābuṁ,</span><br />
</p>
<p id="tha-ap432c9p2">
<span class="pali m-text">labhāmi soṇṇakontaraṁ;</span><br />
</p>
<p id="tha-ap432c9p3">
<span class="pali m-text">Appakampi kataṁ kāraṁ,</span><br />
</p>
<p id="tha-ap432c9p4">
<span class="pali m-text">vipulaṁ hoti tādisu.</span><br />
</p>
<p id="tha-ap432c10p1">
<span class="pali m-text">Satasahassito kappe,</span><br />
</p>
<p id="tha-ap432c10p2">
<span class="pali m-text">yaṁlābumadadiṁ tadā;</span><br />
</p>
<p id="tha-ap432c10p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap432c10p4">
<span class="pali m-text">alābussa idaṁ phalaṁ.</span><br />
</p>
<p id="tha-ap432c11p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap432c11p2">
<span class="pali m-text">…pe…</span><br />
</p>
<p id="tha-ap432c11p3">
<span class="pali m-text">viharāmi anāsavo.</span><br />
</p>
<p id="tha-ap432c12p1">
<span class="pali m-text">Svāgataṁ vata me āsi,</span><br />
</p>
<p id="tha-ap432c12p2">
<span class="pali m-text">…pe…</span><br />
</p>
<p id="tha-ap432c12p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap432c13p1">
<span class="pali m-text">Paṭisambhidā catasso,</span><br />
</p>
<p id="tha-ap432c13p2">
<span class="pali m-text">…pe…</span><br />
</p>
<p id="tha-ap432c13p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap432c14p1">
<span class="pali m-text">Itthaṁ sudaṁ āyasmā soṇṇakontariko thero imā gāthāyo abhāsitthāti.</span><br />
</p>
<p id="tha-ap432c15p1">
<span class="pali m-text">Soṇṇakontarikattherassāpadānaṁ dasamaṁ.</span><br />
</p>
<p id="tha-ap432c16p1">
<span class="pali m-text">Sakiṁsammajjakavaggo tecattālīsamo.</span><br />
</p>
<p id="tha-ap432c17p1">
<span class="pali m-text">Tassuddānaṁ</span><br />
</p>
<p id="tha-ap432c18p1">
<span class="pali m-text">Sakiṁsammajjako thero,</span><br />
</p>
<p id="tha-ap432c18p2">
<span class="pali m-text">ekadussī ekāsanī;</span><br />
</p>
<p id="tha-ap432c18p3">
<span class="pali m-text">Kadambakoraṇḍakado,</span><br />
</p>
<p id="tha-ap432c18p4">
<span class="pali m-text">ghatassavanikopi ca.</span><br />
</p>
<p id="tha-ap432c19p1">
<span class="pali m-text">Sucintiko kiṅkaṇiko,</span><br />
</p>
<p id="tha-ap432c19p2">
<span class="pali m-text">soṇṇakontarikopi ca;</span><br />
</p>
<p id="tha-ap432c19p3">
<span class="pali m-text">Ekagāthāsatañcettha,</span><br />
</p>
<p id="tha-ap432c19p4">
<span class="pali m-text">ekasattatimeva ca.</span><br />
</p>
<div class="m-row">
<div class="m-col-t-6 m-text-left">
<a href="../pages/tha-ap0431.html">Previous</a></div>
<div class="m-col-t-6 m-text-right">
<a href="../pages/tha-ap0433.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>