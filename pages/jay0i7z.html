<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0i7z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0i7z.html" />
  <meta property="og:description" content="Navakanipāta Gijjhavagga 1. Gijjhajātaka “Parisaṅkupatho nāma, gijjhapantho sanantano; Tatrāsi mātāpitaro, gijjho posesi jiṇṇake; Tesaṁ ajagaramedaṁ, accahāsi bahuttaso. Pitā ca puttaṁ avaca, Jānaṁ uccaṁ papātinaṁ; Supattaṁ thāmasampannaṁ, Tejassiṁ dūragāminaṁ. Pariplavantaṁ pathaviṁ, yadā tāta vijānahi; Sāgarena parikkhittaṁ, cakkaṁva parimaṇḍalaṁ; Tato tāta nivattassu, māssu etto paraṁ gami. Udapattosi vegena …" />
  <meta name="twitter:description" content="Navakanipāta Gijjhavagga 1. Gijjhajātaka “Parisaṅkupatho nāma, gijjhapantho sanantano; Tatrāsi mātāpitaro, gijjho posesi jiṇṇake; Tesaṁ ajagaramedaṁ, accahāsi bahuttaso. Pitā ca puttaṁ avaca, Jānaṁ uccaṁ papātinaṁ; Supattaṁ thāmasampannaṁ, Tejassiṁ dūragāminaṁ. Pariplavantaṁ pathaviṁ, yadā tāta vijānahi; Sāgarena parikkhittaṁ, cakkaṁva parimaṇḍalaṁ; Tato tāta nivattassu, māssu etto paraṁ gami. Udapattosi vegena …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="navakanipata">
<h2><a href="#navakanipata">Navakanipāta</a></h2>
<section id="gijjhavagga">
<h3><a href="#gijjhavagga">Gijjhavagga</a></h3>
<section id="gijjhajataka">
<h4><a href="#gijjhajataka">1. Gijjhajātaka</a></h4>
<p id="ja427c1p1">
<span class="m-text m-primary">“Parisaṅkupatho nāma,</span><br />
</p>
<p id="ja427c1p2">
<span class="m-text m-primary">gijjhapantho sanantano;</span><br />
</p>
<p id="ja427c1p3">
<span class="m-text m-primary">Tatrāsi mātāpitaro,</span><br />
</p>
<p id="ja427c1p4">
<span class="m-text m-primary">gijjho posesi jiṇṇake;</span><br />
</p>
<p id="ja427c1p5">
<span class="m-text m-primary">Tesaṁ ajagaramedaṁ,</span><br />
</p>
<p id="ja427c1p6">
<span class="m-text m-primary">accahāsi bahuttaso.</span><br />
</p>
<p id="ja427c2p1">
<span class="m-text m-primary">Pitā ca puttaṁ avaca,</span><br />
</p>
<p id="ja427c2p2">
<span class="m-text m-primary">Jānaṁ uccaṁ papātinaṁ;</span><br />
</p>
<p id="ja427c2p3">
<span class="m-text m-primary">Supattaṁ thāmasampannaṁ,</span><br />
</p>
<p id="ja427c2p4">
<span class="m-text m-primary">Tejassiṁ dūragāminaṁ.</span><br />
</p>
<p id="ja427c3p1">
<span class="m-text m-primary">Pariplavantaṁ pathaviṁ,</span><br />
</p>
<p id="ja427c3p2">
<span class="m-text m-primary">yadā tāta vijānahi;</span><br />
</p>
<p id="ja427c3p3">
<span class="m-text m-primary">Sāgarena parikkhittaṁ,</span><br />
</p>
<p id="ja427c3p4">
<span class="m-text m-primary">cakkaṁva parimaṇḍalaṁ;</span><br />
</p>
<p id="ja427c3p5">
<span class="m-text m-primary">Tato tāta nivattassu,</span><br />
</p>
<p id="ja427c3p6">
<span class="m-text m-primary">māssu etto paraṁ gami.</span><br />
</p>
<p id="ja427c4p1">
<span class="m-text m-primary">Udapattosi vegena,</span><br />
</p>
<p id="ja427c4p2">
<span class="m-text m-primary">balī pakkhī dijuttamo;</span><br />
</p>
<p id="ja427c4p3">
<span class="m-text m-primary">Olokayanto vakkaṅgo,</span><br />
</p>
<p id="ja427c4p4">
<span class="m-text m-primary">pabbatāni vanāni ca.</span><br />
</p>
<p id="ja427c5p1">
<span class="m-text m-primary">Addassa pathaviṁ gijjho,</span><br />
</p>
<p id="ja427c5p2">
<span class="m-text m-primary">yathāsāsi pitussutaṁ;</span><br />
</p>
<p id="ja427c5p3">
<span class="m-text m-primary">Sāgarena parikkhittaṁ,</span><br />
</p>
<p id="ja427c5p4">
<span class="m-text m-primary">cakkaṁva parimaṇḍalaṁ.</span><br />
</p>
<p id="ja427c6p1">
<span class="m-text m-primary">Tañca so samatikkamma,</span><br />
</p>
<p id="ja427c6p2">
<span class="m-text m-primary">paramevaccavattatha;</span><br />
</p>
<p id="ja427c6p3">
<span class="m-text m-primary">Tañca vātasikhā tikkhā,</span><br />
</p>
<p id="ja427c6p4">
<span class="m-text m-primary">accahāsi baliṁ dijaṁ.</span><br />
</p>
<p id="ja427c7p1">
<span class="m-text m-primary">Nāsakkhātigato poso,</span><br />
</p>
<p id="ja427c7p2">
<span class="m-text m-primary">punadeva nivattituṁ;</span><br />
</p>
<p id="ja427c7p3">
<span class="m-text m-primary">Dijo byasanamāpādi,</span><br />
</p>
<p id="ja427c7p4">
<span class="m-text m-primary">verambhānaṁ vasaṁ gato.</span><br />
</p>
<p id="ja427c8p1">
<span class="m-text m-primary">Tassa puttā ca dārā ca,</span><br />
</p>
<p id="ja427c8p2">
<span class="m-text m-primary">ye caññe anujīvino;</span><br />
</p>
<p id="ja427c8p3">
<span class="m-text m-primary">Sabbe byasanamāpāduṁ,</span><br />
</p>
<p id="ja427c8p4">
<span class="m-text m-primary">anovādakare dije.</span><br />
</p>
<p id="ja427c9p1">
<span class="m-text m-primary">Evampi idha vuḍḍhānaṁ,</span><br />
</p>
<p id="ja427c9p2">
<span class="m-text m-primary">yo vākyaṁ nāvabujjhati;</span><br />
</p>
<p id="ja427c9p3">
<span class="m-text m-primary">Atisīmacaro ditto,</span><br />
</p>
<p id="ja427c9p4">
<span class="m-text m-primary">gijjhovātītasāsano;</span><br />
</p>
<p id="ja427c9p5">
<span class="m-text m-primary">Sa ve byasanaṁ pappoti,</span><br />
</p>
<p id="ja427c9p6">
<span class="m-text m-primary">akatvā vuḍḍhasāsanan”ti.</span><br />
</p>
<p id="ja427c10p1">
<span class="m-text m-primary">Gijjhajātakaṁ paṭhamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>