<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vvy017z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://www.theravadan.org/pages/vvy017z.html" />
  <meta property="og:description" content="Itthivimāna Pāricchattakavagga 7. Pesavatīvimānavatthu “Phalikarajatahemajālachannaṁ, Vividhacitratalamaddasaṁ surammaṁ; Byamhaṁ sunimmitaṁ toraṇūpapannaṁ, Rucakupakiṇṇamidaṁ subhaṁ vimānaṁ. Bhāti ca dasa disā nabheva suriyo, Sarade tamonudo sahassaraṁsī; Tathā tapati midaṁ tava vimānaṁ, Jalamiva dhūmasikho nise nabhagge. Musatīva nayanaṁ sateratāva, Ākāse ṭhapitamidaṁ manuññaṁ; Vīṇāmurajasammatāḷaghuṭṭhaṁ, Iddhaṁ indapuraṁ yathā tavedaṁ. Padumakumuduppalakuvalayaṁ, Yodhika …" />
  <meta name="twitter:description" content="Itthivimāna Pāricchattakavagga 7. Pesavatīvimānavatthu “Phalikarajatahemajālachannaṁ, Vividhacitratalamaddasaṁ surammaṁ; Byamhaṁ sunimmitaṁ toraṇūpapannaṁ, Rucakupakiṇṇamidaṁ subhaṁ vimānaṁ. Bhāti ca dasa disā nabheva suriyo, Sarade tamonudo sahassaraṁsī; Tathā tapati midaṁ tava vimānaṁ, Jalamiva dhūmasikho nise nabhagge. Musatīva nayanaṁ sateratāva, Ākāse ṭhapitamidaṁ manuññaṁ; Vīṇāmurajasammatāḷaghuṭṭhaṁ, Iddhaṁ indapuraṁ yathā tavedaṁ. Padumakumuduppalakuvalayaṁ, Yodhika …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="itthivimana">
<h2><a href="#itthivimana">Itthivimāna</a></h2>
<section id="paricchattakavagga">
<h3><a href="#paricchattakavagga">Pāricchattakavagga</a></h3>
<section id="pesavativimanavatthu">
<h4><a href="#pesavativimanavatthu">7. Pesavatīvimānavatthu</a></h4>
<p id="vv35c1p1">
<span class="m-text m-primary">“Phalikarajatahemajālachannaṁ,</span><br />
</p>
<p id="vv35c1p2">
<span class="m-text m-primary">Vividhacitratalamaddasaṁ surammaṁ;</span><br />
</p>
<p id="vv35c1p3">
<span class="m-text m-primary">Byamhaṁ sunimmitaṁ toraṇūpapannaṁ,</span><br />
</p>
<p id="vv35c1p4">
<span class="m-text m-primary">Rucakupakiṇṇamidaṁ subhaṁ vimānaṁ.</span><br />
</p>
<p id="vv35c2p1">
<span class="m-text m-primary">Bhāti ca dasa disā nabheva suriyo,</span><br />
</p>
<p id="vv35c2p2">
<span class="m-text m-primary">Sarade tamonudo sahassaraṁsī;</span><br />
</p>
<p id="vv35c2p3">
<span class="m-text m-primary">Tathā tapati midaṁ tava vimānaṁ,</span><br />
</p>
<p id="vv35c2p4">
<span class="m-text m-primary">Jalamiva dhūmasikho nise nabhagge.</span><br />
</p>
<p id="vv35c3p1">
<span class="m-text m-primary">Musatīva nayanaṁ sateratāva,</span><br />
</p>
<p id="vv35c3p2">
<span class="m-text m-primary">Ākāse ṭhapitamidaṁ manuññaṁ;</span><br />
</p>
<p id="vv35c3p3">
<span class="m-text m-primary">Vīṇāmurajasammatāḷaghuṭṭhaṁ,</span><br />
</p>
<p id="vv35c3p4">
<span class="m-text m-primary">Iddhaṁ indapuraṁ yathā tavedaṁ.</span><br />
</p>
<p id="vv35c4p1">
<span class="m-text m-primary">Padumakumuduppalakuvalayaṁ,</span><br />
</p>
<p id="vv35c4p2">
<span class="m-text m-primary">Yodhika bandhukanojakā ca santi;</span><br />
</p>
<p id="vv35c4p3">
<span class="m-text m-primary">Sālakusumitapupphitā asokā,</span><br />
</p>
<p id="vv35c4p4">
<span class="m-text m-primary">Vividhadumaggasugandhasevitamidaṁ.</span><br />
</p>
<p id="vv35c5p1">
<span class="m-text m-primary">Saḷalalabujabhujaka saṁyuttā,</span><br />
</p>
<p id="vv35c5p2">
<span class="m-text m-primary">Kusakasuphullitalatāvalambinīhi;</span><br />
</p>
<p id="vv35c5p3">
<span class="m-text m-primary">Maṇijālasadisā yasassinī,</span><br />
</p>
<p id="vv35c5p4">
<span class="m-text m-primary">Rammā pokkharaṇī upaṭṭhitā te.</span><br />
</p>
<p id="vv35c6p1">
<span class="m-text m-primary">Udakaruhā ca yetthi pupphajātā,</span><br />
</p>
<p id="vv35c6p2">
<span class="m-text m-primary">Thalajā ye ca santi rukkhajātā;</span><br />
</p>
<p id="vv35c6p3">
<span class="m-text m-primary">Mānusakāmānussakā ca dibbā,</span><br />
</p>
<p id="vv35c6p4">
<span class="m-text m-primary">Sabbe tuyhaṁ nivesanamhi jātā.</span><br />
</p>
<p id="vv35c7p1">
<span class="m-text m-primary">Kissa saṁyamadamassayaṁ vipāko,</span><br />
</p>
<p id="vv35c7p2">
<span class="m-text m-primary">Kenāsi kammaphalenidhūpapannā;</span><br />
</p>
<p id="vv35c7p3">
<span class="m-text m-primary">Yathā ca te adhigatamidaṁ vimānaṁ,</span><br />
</p>
<p id="vv35c7p4">
<span class="m-text m-primary">Tadanupadaṁ avacāsiḷārapamhe”ti.</span><br />
</p>
<p id="vv35c8p1">
<span class="m-text m-primary">“Yathā ca me adhigatamidaṁ vimānaṁ,</span><br />
</p>
<p id="vv35c8p2">
<span class="m-text m-primary">Koñcamayūracakorasaṅghacaritaṁ;</span><br />
</p>
<p id="vv35c8p3">
<span class="m-text m-primary">Dibyapilavahaṁsarājaciṇṇaṁ,</span><br />
</p>
<p id="vv35c8p4">
<span class="m-text m-primary">Dijakāraṇḍavakokilābhinaditaṁ.</span><br />
</p>
<p id="vv35c9p1">
<span class="m-text m-primary">Nānāsantānakapuppharukkhavividhā,</span><br />
</p>
<p id="vv35c9p2">
<span class="m-text m-primary">Pāṭalijambuasokarukkhavantaṁ;</span><br />
</p>
<p id="vv35c9p3">
<span class="m-text m-primary">Yathā ca me adhigatamidaṁ vimānaṁ,</span><br />
</p>
<p id="vv35c9p4">
<span class="m-text m-primary">Taṁ te pavedayāmi suṇohi bhante.</span><br />
</p>
<p id="vv35c10p1">
<span class="m-text m-primary">Magadhavarapuratthimena,</span><br />
</p>
<p id="vv35c10p2">
<span class="m-text m-primary">Nāḷakagāmo nāma atthi bhante;</span><br />
</p>
<p id="vv35c10p3">
<span class="m-text m-primary">Tattha ahosiṁ pure suṇisā,</span><br />
</p>
<p id="vv35c10p4">
<span class="m-text m-primary">Pesavatīti tattha jāniṁsu mamaṁ.</span><br />
</p>
<p id="vv35c11p1">
<span class="m-text m-primary">Sāhamapacitatthadhammakusalaṁ,</span><br />
</p>
<p id="vv35c11p2">
<span class="m-text m-primary">Devamanussapūjitaṁ mahantaṁ;</span><br />
</p>
<p id="vv35c11p3">
<span class="m-text m-primary">Upatissaṁ nibbutamappameyyaṁ,</span><br />
</p>
<p id="vv35c11p4">
<span class="m-text m-primary">Muditamanā kusumehi abbhukiriṁ.</span><br />
</p>
<p id="vv35c12p1">
<span class="m-text m-primary">Paramagatigatañca pūjayitvā,</span><br />
</p>
<p id="vv35c12p2">
<span class="m-text m-primary">Antimadehadharaṁ isiṁ uḷāraṁ;</span><br />
</p>
<p id="vv35c12p3">
<span class="m-text m-primary">Pahāya mānusakaṁ samussayaṁ,</span><br />
</p>
<p id="vv35c12p4">
<span class="m-text m-primary">Tidasagatā idha māvasāmi ṭhānan”ti.</span><br />
</p>
<p id="vv35c13p1">
<span class="m-text m-primary">Pesavatīvimānaṁ sattamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>