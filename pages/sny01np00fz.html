<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn47 &raquo; Saṁyutta Nikāya 47 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny01np00fz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 47" />
  <meta name="twitter:title" content="Saṁyutta Nikāya 47" />
  <meta property="og:url" content="https://www.theravadan.org/pages/sny01np00fz.html" />
  <meta property="og:description" content="Translators: sujato Linked Discourses 47 2. Nālandavagga 2. At Nālandā 13. Cundasutta 13. With Cunda Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena āyasmā sāriputto magadhesu viharati nālakagāmake …" />
  <meta name="twitter:description" content="Translators: sujato Linked Discourses 47 2. Nālandavagga 2. At Nālandā 13. Cundasutta 13. With Cunda Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena āyasmā sāriputto magadhesu viharati nālakagāmake …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn47-index.html">sn47</a> &raquo;
          </span>
          Saṁyutta Nikāya 47
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 47</span></p>
<section id="nalandavagga">
<h2><a href="#nalandavagga">2. Nālandavagga</a></h2>
<p><span class="m-text">2. At Nālandā</span></p>
<section id="cundasutta">
<h3><a href="#cundasutta">13. Cundasutta</a></h3>
<p><span class="m-text">13. With Cunda</span></p>
<p id="sn47p13c1p1">
<span class="m-text m-primary">Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="sn47p13c1p2">
<span class="m-text m-primary">Tena kho pana samayena āyasmā sāriputto magadhesu viharati nālakagāmake ābādhiko dukkhito bāḷhagilāno.</span><br />
<span class="m-text">At that time Venerable Sāriputta was staying in the Magadhan lands near the little village of Nālaka, and he was sick, suffering, gravely ill.</span><br />
</p>
<p id="sn47p13c1p3">
<span class="m-text m-primary">Cundo ca samaṇuddeso āyasmato sāriputtassa upaṭṭhāko hoti.</span><br />
<span class="m-text">And the novice Cunda was his carer.</span><br />
</p>
<p id="sn47p13c2p1">
<span class="m-text m-primary">Atha kho āyasmā sāriputto teneva ābādhena parinibbāyi.</span><br />
<span class="m-text">Then Venerable Sāriputta became fully extinguished because of that sickness.</span><br />
</p>
<p id="sn47p13c2p2">
<span class="m-text m-primary">Atha kho cundo samaṇuddeso āyasmato sāriputtassa pattacīvaramādāya yena sāvatthi jetavanaṁ anāthapiṇḍikassa ārāmo yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ nisīdi. Ekamantaṁ nisinno kho cundo samaṇuddeso āyasmantaṁ ānandaṁ etadavoca:</span><br />
<span class="m-text">Then Cunda took Sāriputta’s bowl and robes and set out for Sāvatthī. He went to see Venerable Ānanda at Jeta’s grove, Anāthapiṇḍika’s monastery, bowed, sat down to one side, and said to him:</span><br />
</p>
<p id="sn47p13c2p3">
<span class="m-text m-primary">“āyasmā, bhante, sāriputto parinibbuto.</span><br />
<span class="m-text">“Sir, Venerable Sāriputta has become fully extinguished.</span><br />
</p>
<p id="sn47p13c2p4">
<span class="m-text m-primary">Idamassa pattacīvaran”ti.</span><br />
<span class="m-text">This is his bowl and robe.”</span><br />
</p>
<p id="sn47p13c3p1">
<span class="m-text m-primary">“Atthi kho idaṁ, āvuso cunda, kathāpābhataṁ bhagavantaṁ dassanāya.</span><br />
<span class="m-text">“Reverend Cunda, we should see the Buddha about this matter.</span><br />
</p>
<p id="sn47p13c3p2">
<span class="m-text m-primary">Āyāmāvuso cunda, yena bhagavā tenupasaṅkamissāma; upasaṅkamitvā bhagavato etamatthaṁ ārocessāmā”ti.</span><br />
<span class="m-text">Come, let’s go to the Buddha and inform him about this.”</span><br />
</p>
<p id="sn47p13c3p3">
<span class="m-text m-primary">“Evaṁ, bhante”ti kho cundo samaṇuddeso āyasmato ānandassa paccassosi.</span><br />
<span class="m-text">“Yes, sir,” replied Cunda.</span><br />
</p>
<p id="sn47p13c4p1">
<span class="m-text m-primary">Atha kho āyasmā ca ānando cundo ca samaṇuddeso yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinno kho āyasmā ānando bhagavantaṁ etadavoca:</span><br />
<span class="m-text">Then Ānanda and Cunda went to the Buddha, bowed, sat down to one side, and said to him:</span><br />
</p>
<p id="sn47p13c4p2">
<span class="m-text m-primary">“ayaṁ, bhante, cundo samaṇuddeso evamāha:</span><br />
<span class="m-text">“Sir, this novice Cunda says that</span><br />
</p>
<p id="sn47p13c4p3">
<span class="m-text m-primary">‘āyasmā, bhante, sāriputto parinibbuto;</span><br />
<span class="m-text">Venerable Sāriputta has become fully extinguished.</span><br />
</p>
<p id="sn47p13c4p4">
<span class="m-text m-primary">idamassa pattacīvaran’ti.</span><br />
<span class="m-text">This is his bowl and robe.</span><br />
</p>
<p id="sn47p13c4p5">
<span class="m-text m-primary">Api ca me, bhante, madhurakajāto viya kāyo, disāpi me na pakkhāyanti, dhammāpi maṁ nappaṭibhanti ‘āyasmā sāriputto parinibbuto’ti sutvā”.</span><br />
<span class="m-text">Since I heard this, my body feels like it’s drugged. I’m disorientated, and the teachings don’t spring to mind.”</span><br />
</p>
<p id="sn47p13c5p1">
<span class="m-text m-primary">“Kiṁ nu kho te, ānanda, sāriputto sīlakkhandhaṁ vā ādāya parinibbuto, samādhikkhandhaṁ vā ādāya parinibbuto, paññākkhandhaṁ vā ādāya parinibbuto, vimuttikkhandhaṁ vā ādāya parinibbuto, vimuttiñāṇadassanakkhandhaṁ vā ādāya parinibbuto”ti?</span><br />
<span class="m-text">“Well, Ānanda, when Sāriputta became fully extinguished, did he take away your entire spectrum of ethical conduct, of immersion, of wisdom, of freedom, or of the knowledge and vision of freedom?”</span><br />
</p>
<p id="sn47p13c5p2">
<span class="m-text m-primary">“Na ca kho me, bhante, āyasmā sāriputto sīlakkhandhaṁ vā ādāya parinibbuto, samādhikkhandhaṁ vā …pe…</span><br />
<span class="m-text">“No, sir, he did not.</span><br />
</p>
<p id="sn47p13c5p3">
<span class="m-text m-primary">paññākkhandhaṁ vā …pe…</span><br />
</p>
<p id="sn47p13c5p4">
<span class="m-text m-primary">vimuttikkhandhaṁ vā …pe…</span><br />
</p>
<p id="sn47p13c5p5">
<span class="m-text m-primary">vimuttiñāṇadassanakkhandhaṁ vā ādāya parinibbuto.</span><br />
</p>
<p id="sn47p13c5p6">
<span class="m-text m-primary">Api ca me, bhante, āyasmā sāriputto ovādako ahosi otiṇṇo viññāpako sandassako samādapako samuttejako sampahaṁsako, akilāsu dhammadesanāya, anuggāhako sabrahmacārīnaṁ.</span><br />
<span class="m-text">But Venerable Sāriputta was my adviser and counselor. He educated, encouraged, fired up, and inspired me. He never tired of teaching the Dhamma, and he supported his spiritual companions.</span><br />
</p>
<p id="sn47p13c5p7">
<span class="m-text m-primary">Taṁ mayaṁ āyasmato sāriputtassa dhammojaṁ dhammabhogaṁ dhammānuggahaṁ anussarāmā”ti.</span><br />
<span class="m-text">I remember the nectar of the teaching, the riches of the teaching, the support of the teaching given by Venerable Sāriputta.”</span><br />
</p>
<p id="sn47p13c6p1">
<span class="m-text m-primary">“Nanu taṁ, ānanda, mayā paṭikacceva akkhātaṁ:</span><br />
<span class="m-text">“Ānanda, did I not prepare for this when I explained that</span><br />
</p>
<p id="sn47p13c6p2">
<span class="m-text m-primary">‘sabbehi piyehi manāpehi nānābhāvo vinābhāvo aññathābhāvo.</span><br />
<span class="m-text">we must be parted and separated from all we hold dear and beloved?</span><br />
</p>
<p id="sn47p13c6p3">
<span class="m-text m-primary">Taṁ kutettha, ānanda, labbhā. Yaṁ taṁ jātaṁ bhūtaṁ saṅkhataṁ palokadhammaṁ, taṁ vata mā palujjīti—</span><br />
<span class="m-text">How could it possibly be so that what is born, created, conditioned, and liable to fall apart should not fall apart?</span><br />
</p>
<p id="sn47p13c6p4">
<span class="m-text m-primary">netaṁ ṭhānaṁ vijjati.</span><br />
<span class="m-text">That is not possible.</span><br />
</p>
<p id="sn47p13c6p5">
<span class="m-text m-primary">Seyyathāpi, ānanda, mahato rukkhassa tiṭṭhato sāravato yo mahantataro khandho so palujjeyya;</span><br />
<span class="m-text">Suppose there was a large tree standing with heartwood, and the largest branch fell off.</span><br />
</p>
<p id="sn47p13c6p6">
<span class="m-text m-primary">evameva kho ānanda, mahato bhikkhusaṅghassa tiṭṭhato sāravato sāriputto parinibbuto.</span><br />
<span class="m-text">In the same way, in the great Saṅgha that stands with heartwood, Sāriputta has become fully extinguished.</span><br />
</p>
<p id="sn47p13c6p7">
<span class="m-text m-primary">Taṁ kutettha, ānanda, labbhā. Yaṁ taṁ jātaṁ bhūtaṁ saṅkhataṁ palokadhammaṁ, taṁ vata mā palujjī’ti—</span><br />
<span class="m-text">How could it possibly be so that what is born, created, conditioned, and liable to fall apart should not fall apart?</span><br />
</p>
<p id="sn47p13c6p8">
<span class="m-text m-primary">netaṁ ṭhānaṁ vijjati.</span><br />
<span class="m-text">That is not possible.</span><br />
</p>
<p id="sn47p13c6p9">
<span class="m-text m-primary">Tasmātihānanda, attadīpā viharatha attasaraṇā anaññasaraṇā, dhammadīpā dhammasaraṇā anaññasaraṇā.</span><br />
<span class="m-text">So Ānanda, live as your own island, your own refuge, with no other refuge. Let the teaching be your island and your refuge, with no other refuge.</span><br />
</p>
<p id="sn47p13c7p1">
<span class="m-text m-primary">Kathañcānanda, bhikkhu attadīpo viharati attasaraṇo anaññasaraṇo, dhammadīpo dhammasaraṇo anaññasaraṇo?</span><br />
<span class="m-text">And how does a mendicant do this?</span><br />
</p>
<p id="sn47p13c7p2">
<span class="m-text m-primary">Idhānanda, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ;</span><br />
<span class="m-text">It’s when a mendicant meditates by observing an aspect of the body—keen, aware, and mindful, rid of desire and aversion for the world.</span><br />
</p>
<p id="sn47p13c7p3">
<span class="m-text m-primary">vedanāsu …pe…</span><br />
<span class="m-text">They meditate observing an aspect of feelings …</span><br />
</p>
<p id="sn47p13c7p4">
<span class="m-text m-primary">citte …pe…</span><br />
<span class="m-text">mind …</span><br />
</p>
<p id="sn47p13c7p5">
<span class="m-text m-primary">dhammesu dhammānupassī viharati ātāpī sampajāno satimā, vineyya loke abhijjhādomanassaṁ.</span><br />
<span class="m-text">principles—keen, aware, and mindful, rid of desire and aversion for the world.</span><br />
</p>
<p id="sn47p13c7p6">
<span class="m-text m-primary">Evaṁ kho, ānanda, bhikkhu attadīpo viharati attasaraṇo anaññasaraṇo, dhammadīpo dhammasaraṇo anaññasaraṇo.</span><br />
<span class="m-text">That’s how a mendicant lives as their own island, their own refuge, with no other refuge. That’s how the teaching is their island and their refuge, with no other refuge.</span><br />
</p>
<p id="sn47p13c7p7">
<span class="m-text m-primary">Ye hi keci, ānanda, etarahi vā mamaccaye vā attadīpā viharissanti attasaraṇā anaññasaraṇā, dhammadīpā dhammasaraṇā anaññasaraṇā; tamatagge mete, ānanda, bhikkhū bhavissanti ye keci sikkhākāmā”ti.</span><br />
<span class="m-text">Whether now or after I have passed, any who shall live as their own island, their own refuge, with no other refuge; with the teaching as their island and their refuge, with no other refuge—those mendicants of mine who want to train shall be among the best of the best.”</span><br />
</p>
<p id="sn47p13c7p8">
<span class="m-text m-primary">Tatiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>