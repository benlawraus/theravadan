<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an11 &raquo; Aṅguttara Nikāya 11 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any00dp00gz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 11" />
  <meta name="twitter:title" content="Aṅguttara Nikāya 11" />
  <meta property="og:url" content="https://www.theravadan.org/pages/any00dp00gz.html" />
  <meta property="og:description" content="Translators: sujato Numbered Discourses 11 2. Anussativagga 2. Recollection 14. Subhūtisutta 14. With Subhūti Atha kho āyasmā subhūti saddhena bhikkhunā saddhiṁ yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ subhūtiṁ bhagavā etadavoca: And then Venerable Subhūti together with the mendicant Saddha went up to …" />
  <meta name="twitter:description" content="Translators: sujato Numbered Discourses 11 2. Anussativagga 2. Recollection 14. Subhūtisutta 14. With Subhūti Atha kho āyasmā subhūti saddhena bhikkhunā saddhiṁ yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ subhūtiṁ bhagavā etadavoca: And then Venerable Subhūti together with the mendicant Saddha went up to …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an11-index.html">an11</a> &raquo;
          </span>
          Aṅguttara Nikāya 11
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 11</span></p>
<section id="anussativagga">
<h2><a href="#anussativagga">2. Anussativagga</a></h2>
<p><span class="m-text">2. Recollection</span></p>
<section id="subhutisutta">
<h3><a href="#subhutisutta">14. Subhūtisutta</a></h3>
<p><span class="m-text">14. With Subhūti</span></p>
<p id="an11p14c1p1">
<span class="m-text m-primary">Atha kho āyasmā subhūti saddhena bhikkhunā saddhiṁ yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ subhūtiṁ bhagavā etadavoca:</span><br />
<span class="m-text">And then Venerable Subhūti together with the mendicant Saddha went up to the Buddha, bowed, and sat down to one side. The Buddha said to him,</span><br />
</p>
<p id="an11p14c1p2">
<span class="m-text m-primary">“ko nāmāyaṁ, subhūti, bhikkhū”ti?</span><br />
<span class="m-text">“Subhūti, what is the name of this mendicant?”</span><br />
</p>
<p id="an11p14c1p3">
<span class="m-text m-primary">“Saddho nāmāyaṁ, bhante, bhikkhu, sudattassa upāsakassa putto, saddhā agārasmā anagāriyaṁ pabbajito”ti.</span><br />
<span class="m-text">“Sir, the name of this mendicant is Saddha. He is the son of the layman Saddha, and has gone forth out of faith from the lay life to homelessness.”</span><br />
</p>
<p id="an11p14c2p1">
<span class="m-text m-primary">“Kacci panāyaṁ, subhūti, saddho bhikkhu sudattassa upāsakassa putto saddhā agārasmā anagāriyaṁ pabbajito sandissati saddhāpadānesū”ti?</span><br />
<span class="m-text">“Well, I hope this mendicant Saddha exhibits the outcomes of faith.”</span><br />
</p>
<p id="an11p14c2p2">
<span class="m-text m-primary">“Etassa, bhagavā, kālo; etassa, sugata, kālo,</span><br />
<span class="m-text">“Now is the time, Blessed One! Now is the time, Holy One!</span><br />
</p>
<p id="an11p14c2p3">
<span class="m-text m-primary">yaṁ bhagavā saddhassa saddhāpadānāni bhāseyya.</span><br />
<span class="m-text">Let the Buddha to speak on the outcomes of faith.</span><br />
</p>
<p id="an11p14c2p4">
<span class="m-text m-primary">Idānāhaṁ jānissāmi yadi vā ayaṁ bhikkhu sandissati saddhāpadānesu yadi vā no”ti.</span><br />
<span class="m-text">Now I will find out whether or not this mendicant Saddha exhibits the outcomes of faith.”</span><br />
</p>
<p id="an11p14c3p1">
<span class="m-text m-primary">“Tena hi, subhūti, suṇāhi, sādhukaṁ manasi karohi; bhāsissāmī”ti.</span><br />
<span class="m-text">“Well then, Subhūti, listen and pay close attention, I will speak.”</span><br />
</p>
<p id="an11p14c3p2">
<span class="m-text m-primary">“Evaṁ, bhante”ti kho āyasmā subhūti bhagavato paccassosi.</span><br />
<span class="m-text">“Yes, sir,” Subhūti replied.</span><br />
</p>
<p id="an11p14c3p3">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="an11p14c4p1">
<span class="m-text m-primary">“Idha, subhūti, bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu.</span><br />
<span class="m-text">“Firstly, a mendicant is ethical, restrained in the monastic code, conducting themselves well and seeking alms in suitable places. Seeing danger in the slightest fault, they keep the rules they’ve undertaken.</span><br />
</p>
<p id="an11p14c4p2">
<span class="m-text m-primary">Yampi, subhūti, bhikkhu sīlavā hoti …pe… samādāya sikkhati sikkhāpadesu, idampi, subhūti, saddhassa saddhāpadānaṁ hoti.</span><br />
<span class="m-text">When a mendicant is ethical, this is an outcome of faith.</span><br />
</p>
<p id="an11p14c5p1">
<span class="m-text m-primary">Puna caparaṁ, subhūti, bhikkhu bahussuto hoti sutadharo sutasannicayo; ye te dhammā ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā.</span><br />
<span class="m-text">Furthermore, a mendicant is very learned, remembering and keeping what they’ve learned. These teachings are good in the beginning, good in the middle, and good in the end, meaningful and well-phrased, describing a spiritual practice that’s entirely full and pure. They are very learned in such teachings, remembering them, reinforcing them by recitation, mentally scrutinizing them, and comprehending them theoretically.</span><br />
</p>
<p id="an11p14c5p2">
<span class="m-text m-primary">Yampi, subhūti, bhikkhu bahussuto hoti …pe… diṭṭhiyā suppaṭividdhā, idampi, subhūti, saddhassa saddhāpadānaṁ hoti.</span><br />
<span class="m-text">When a mendicant is learned, this is an outcome of faith.</span><br />
</p>
<p id="an11p14c6p1">
<span class="m-text m-primary">Puna caparaṁ, subhūti, bhikkhu kalyāṇamitto hoti kalyāṇasahāyo kalyāṇasampavaṅko.</span><br />
<span class="m-text">Furthermore, a mendicant has good friends, companions, and associates.</span><br />
</p>
<p id="an11p14c6p2">
<span class="m-text m-primary">Yampi, subhūti, bhikkhu kalyāṇamitto hoti kalyāṇasahāyo kalyāṇasampavaṅko, idampi, subhūti, saddhassa saddhāpadānaṁ hoti.</span><br />
<span class="m-text">When a mendicant has good friends, this is an outcome of faith.</span><br />
</p>
<p id="an11p14c7p1">
<span class="m-text m-primary">Puna caparaṁ, subhūti, bhikkhu suvaco hoti sovacassakaraṇehi dhammehi samannāgato khamo padakkhiṇaggāhī anusāsaniṁ.</span><br />
<span class="m-text">Furthermore, a mendicant is easy to admonish, having qualities that make them easy to admonish. They’re patient, and take instruction respectfully.</span><br />
</p>
<p id="an11p14c7p2">
<span class="m-text m-primary">Yampi, subhūti, bhikkhu suvaco hoti sovacassakaraṇehi dhammehi samannāgato khamo padakkhiṇaggāhī anusāsaniṁ, idampi, subhūti, saddhassa saddhāpadānaṁ hoti.</span><br />
<span class="m-text">When a mendicant is easy to admonish, this is an outcome of faith.</span><br />
</p>
<p id="an11p14c8p1">
<span class="m-text m-primary">Puna caparaṁ, subhūti, bhikkhu yāni tāni sabrahmacārīnaṁ uccāvacāni kiṅkaraṇīyāni tatra dakkho hoti analaso tatrupāyāya vīmaṁsāya samannāgato alaṁ kātuṁ alaṁ saṁvidhātuṁ.</span><br />
<span class="m-text">Furthermore, a mendicant is deft and tireless in a diverse spectrum of duties for their spiritual companions, understanding how to go about things in order to complete and organize the work.</span><br />
</p>
<p id="an11p14c8p2">
<span class="m-text m-primary">Yampi, subhūti, bhikkhu yāni tāni sabrahmacārīnaṁ uccāvacāni kiṅkaraṇīyāni tatra dakkho hoti analaso tatrupāyāya vīmaṁsāya samannāgato alaṁ kātuṁ alaṁ saṁvidhātuṁ, idampi, subhūti, saddhassa saddhāpadānaṁ hoti.</span><br />
<span class="m-text">When a mendicant is skilled and tireless in a diverse spectrum of duties, this is an outcome of faith.</span><br />
</p>
<p id="an11p14c9p1">
<span class="m-text m-primary">Puna caparaṁ, subhūti, bhikkhu dhammakāmo hoti piyasamudāhāro abhidhamme abhivinaye uḷārapāmojjo.</span><br />
<span class="m-text">Furthermore, a mendicant loves the teachings and is a delight to converse with, being full of joy in the teaching and training.</span><br />
</p>
<p id="an11p14c9p2">
<span class="m-text m-primary">Yampi, subhūti, bhikkhu dhammakāmo hoti piyasamudāhāro abhidhamme abhivinaye uḷārapāmojjo, idampi, subhūti, saddhassa saddhāpadānaṁ hoti.</span><br />
<span class="m-text">When a mendicant loves the teachings, this is an outcome of faith.</span><br />
</p>
<p id="an11p14c10p1">
<span class="m-text m-primary">Puna caparaṁ, subhūti, bhikkhu āraddhavīriyo viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu.</span><br />
<span class="m-text">Furthermore, a mendicant lives with energy roused up for giving up unskillful qualities and embracing skillful qualities. They are strong, staunchly vigorous, not slacking off when it comes to developing skillful qualities.</span><br />
</p>
<p id="an11p14c10p2">
<span class="m-text m-primary">Yampi, subhūti, bhikkhu āraddhavīriyo viharati akusalānaṁ dhammānaṁ pahānāya kusalānaṁ dhammānaṁ upasampadāya thāmavā daḷhaparakkamo anikkhittadhuro kusalesu dhammesu, idampi, subhūti, saddhassa saddhāpadānaṁ hoti.</span><br />
<span class="m-text">When a mendicant is energetic, this is an outcome of faith.</span><br />
</p>
<p id="an11p14c11p1">
<span class="m-text m-primary">Puna caparaṁ, subhūti, bhikkhu catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī.</span><br />
<span class="m-text">Furthermore, a mendicant gets the four absorptions—blissful meditations in the present life that belong to the higher mind—when they want, without trouble or difficulty.</span><br />
</p>
<p id="an11p14c11p2">
<span class="m-text m-primary">Yampi, subhūti, bhikkhu catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī, idampi, subhūti, saddhassa saddhāpadānaṁ hoti.</span><br />
<span class="m-text">When a mendicant gets the four absorptions, this is an outcome of faith.</span><br />
</p>
<p id="an11p14c12p1">
<span class="m-text m-primary">Puna caparaṁ, subhūti, bhikkhu anekavihitaṁ pubbenivāsaṁ anussarati,</span><br />
<span class="m-text">Furthermore, a mendicant recollects many kinds of past lives.</span><br />
</p>
<p id="an11p14c12p2">
<span class="m-text m-primary">seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattārīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarati.</span><br />
<span class="m-text">That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. They remember: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ And so they recollect their many kinds of past lives, with features and details.</span><br />
</p>
<p id="an11p14c12p3">
<span class="m-text m-primary">Yampi, subhūti, bhikkhu anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati. Idampi, subhūti, saddhassa saddhāpadānaṁ hoti.</span><br />
<span class="m-text">When a mendicant recollects many kinds of past lives, this is an outcome of faith.</span><br />
</p>
<p id="an11p14c13p1">
<span class="m-text m-primary">Puna caparaṁ, subhūti, bhikkhu dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti: ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā. Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti.</span><br />
<span class="m-text">Furthermore, with clairvoyance that is purified and superhuman, a mendicant sees sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds. ‘These dear beings did bad things by way of body, speech, and mind. They spoke ill of the noble ones; they had wrong view; and they acted out of that wrong view. When their body breaks up, after death, they’re reborn in a place of loss, a bad place, the underworld, hell. These dear beings, however, did good things by way of body, speech, and mind. They never spoke ill of the noble ones; they had right view; and they acted out of that right view. When their body breaks up, after death, they’re reborn in a good place, a heavenly realm.’ And so, with clairvoyance that is purified and superhuman, they see sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds.</span><br />
</p>
<p id="an11p14c13p2">
<span class="m-text m-primary">Yampi, subhūti, bhikkhu dibbena cakkhunā visuddhena …pe… yathākammūpage satte pajānāti, idampi, subhūti, saddhassa saddhāpadānaṁ hoti.</span><br />
<span class="m-text">When a mendicant has clairvoyance that is purified and superhuman, this is an outcome of faith.</span><br />
</p>
<p id="an11p14c14p1">
<span class="m-text m-primary">Puna caparaṁ, subhūti, bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.</span><br />
<span class="m-text">Furthermore, a mendicant has realized the undefiled freedom of heart and freedom by wisdom in this very life, and lives having realized it with their own insight due to the ending of defilements.</span><br />
</p>
<p id="an11p14c14p2">
<span class="m-text m-primary">Yampi, subhūti, bhikkhu āsavānaṁ khayā …pe… sacchikatvā upasampajja viharati, idampi, subhūti, saddhassa saddhāpadānaṁ hotī”ti.</span><br />
<span class="m-text">When a mendicant has ended the defilements, this is an outcome of faith.”</span><br />
</p>
<p id="an11p14c15p1">
<span class="m-text m-primary">Evaṁ vutte āyasmā subhūti bhagavantaṁ etadavoca:</span><br />
<span class="m-text">When he said this, Venerable Subhūti said to the Buddha:</span><br />
</p>
<p id="an11p14c15p2">
<span class="m-text m-primary">“yānimāni, bhante, bhagavatā saddhassa saddhāpadānāni bhāsitāni, saṁvijjanti tāni imassa bhikkhuno, ayañca bhikkhu etesu sandissati.</span><br />
<span class="m-text">“Sir, the outcomes of faith for a faithful person that the Buddha speaks of are found in this mendicant; he does exhibit them.</span><br />
</p>
<p id="an11p14c16p1">
<span class="m-text m-primary">Ayaṁ, bhante, bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu.</span><br />
<span class="m-text">This mendicant is ethical …</span><br />
</p>
<p id="an11p14c17p1">
<span class="m-text m-primary">Ayaṁ, bhante, bhikkhu bahussuto hoti sutadharo sutasannicayo; ye te dhammā ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā.</span><br />
<span class="m-text">This mendicant is learned …</span><br />
</p>
<p id="an11p14c18p1">
<span class="m-text m-primary">Ayaṁ, bhante, bhikkhu kalyāṇamitto hoti kalyāṇasahāyo kalyāṇasampavaṅko.</span><br />
<span class="m-text">This mendicant has good friends …</span><br />
</p>
<p id="an11p14c19p1">
<span class="m-text m-primary">Ayaṁ, bhante, bhikkhu suvaco hoti …pe… anusāsaniṁ.</span><br />
<span class="m-text">This mendicant is easy to admonish …</span><br />
</p>
<p id="an11p14c20p1">
<span class="m-text m-primary">Ayaṁ, bhante, bhikkhu yāni tāni sabrahmacārīnaṁ uccāvacāni kiṅkaraṇīyāni tattha dakkho hoti analaso tatrupāyāya vīmaṁsāya samannāgato alaṁ kātuṁ alaṁ saṁvidhātuṁ.</span><br />
<span class="m-text">This mendicant is skilled and tireless in a diverse spectrum of duties …</span><br />
</p>
<p id="an11p14c21p1">
<span class="m-text m-primary">Ayaṁ, bhante, bhikkhu dhammakāmo hoti piyasamudāhāro abhidhamme abhivinaye uḷārapāmojjo.</span><br />
<span class="m-text">This mendicant loves the teachings …</span><br />
</p>
<p id="an11p14c22p1">
<span class="m-text m-primary">Ayaṁ, bhante, bhikkhu āraddhavīriyo viharati …pe… thāmavā daḷhaparakkamo anikkhittadhuro kusalesu dhammesu.</span><br />
<span class="m-text">This mendicant is energetic …</span><br />
</p>
<p id="an11p14c23p1">
<span class="m-text m-primary">Ayaṁ, bhante, bhikkhu catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī.</span><br />
<span class="m-text">This mendicant gets the four absorptions …</span><br />
</p>
<p id="an11p14c24p1">
<span class="m-text m-primary">Ayaṁ, bhante, bhikkhu anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati.</span><br />
<span class="m-text">This mendicant recollects their many kinds of past lives …</span><br />
</p>
<p id="an11p14c25p1">
<span class="m-text m-primary">Ayaṁ, bhante, bhikkhu dibbena cakkhunā visuddhena atikkantamānusakena …pe… yathākammūpage satte pajānāti.</span><br />
<span class="m-text">This mendicant has clairvoyance that is purified and surpasses the human …</span><br />
</p>
<p id="an11p14c26p1">
<span class="m-text m-primary">Ayaṁ, bhante, bhikkhu āsavānaṁ khayā …pe… sacchikatvā upasampajja viharati.</span><br />
<span class="m-text">This mendicant has ended the defilements …</span><br />
</p>
<p id="an11p14c26p2">
<span class="m-text m-primary">Yānimāni, bhante, bhagavatā saddhassa saddhāpadānāni bhāsitāni, saṁvijjanti tāni imassa bhikkhuno, ayañca bhikkhu etesu sandissatī”ti.</span><br />
<span class="m-text">The outcomes of faith for a faithful person that the Buddha speaks of are found in this mendicant; he does exhibit them.”</span><br />
</p>
<p id="an11p14c27p1">
<span class="m-text m-primary">“Sādhu sādhu, subhūti.</span><br />
<span class="m-text">“Good, good, Subhūti!</span><br />
</p>
<p id="an11p14c27p2">
<span class="m-text m-primary">Tena hi tvaṁ, subhūti, iminā ca saddhena bhikkhunā saddhiṁ vihareyyāsi.</span><br />
<span class="m-text">So, Subhūti, you should live together with this mendicant Saddha.</span><br />
</p>
<p id="an11p14c27p3">
<span class="m-text m-primary">Yadā ca tvaṁ, subhūti, ākaṅkheyyāsi tathāgataṁ dassanāya, iminā saddhena bhikkhunā saddhiṁ upasaṅkameyyāsi tathāgataṁ dassanāyā”ti.</span><br />
<span class="m-text">And when you want to see the Realized One, you should come together with him.”</span><br />
</p>
<p id="an11p14c27p4">
<span class="m-text m-primary">Catutthaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>