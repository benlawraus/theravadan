<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an10 &raquo; Aṅguttara Nikāya 10 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any00bp011z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 10" />
  <meta name="twitter:title" content="Aṅguttara Nikāya 10" />
  <meta property="og:url" content="https://theravadan.org/pages/any00bp011z.html" />
  <meta property="og:description" content="Numbered Discourses 10 3. Mahāvagga 3. The Great Chapter 29. Paṭhamakosalasutta 29. Kosala (1st) “Yāvatā, bhikkhave, kāsikosalā, yāvatā rañño pasenadissa kosalassa vijitaṁ, rājā tattha pasenadi kosalo aggamakkhāyati. “As far as Kāsi and Kosala extend, and as far as the dominion of King Pasenadi of Kosala extends, King Pasenadi is …" />
  <meta name="twitter:description" content="Numbered Discourses 10 3. Mahāvagga 3. The Great Chapter 29. Paṭhamakosalasutta 29. Kosala (1st) “Yāvatā, bhikkhave, kāsikosalā, yāvatā rañño pasenadissa kosalassa vijitaṁ, rājā tattha pasenadi kosalo aggamakkhāyati. “As far as Kāsi and Kosala extend, and as far as the dominion of King Pasenadi of Kosala extends, King Pasenadi is …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an10-index.html">an10</a> &raquo;
          </span>
          Aṅguttara Nikāya 10
        </h1>
<!-- content -->
<p><span class="m-text">Numbered Discourses 10</span></p>
<section id="mahavagga">
<h2><a href="#mahavagga">3. Mahāvagga</a></h2>
<p><span class="m-text">3. The Great Chapter</span></p>
<section id="pathamakosalasutta">
<h3><a href="#pathamakosalasutta">29. Paṭhamakosalasutta</a></h3>
<p><span class="m-text">29. Kosala (1st)</span></p>
<p id="an10p29c1p1">
<span class="m-text m-primary">“Yāvatā, bhikkhave, kāsikosalā, yāvatā rañño pasenadissa kosalassa vijitaṁ, rājā tattha pasenadi kosalo aggamakkhāyati.</span><br />
<span class="m-text">“As far as Kāsi and Kosala extend, and as far as the dominion of King Pasenadi of Kosala extends, King Pasenadi is said to be the foremost.</span><br />
</p>
<p id="an10p29c1p2">
<span class="m-text m-primary">Raññopi kho, bhikkhave, pasenadissa kosalassa attheva aññathattaṁ atthi vipariṇāmo.</span><br />
<span class="m-text">But even King Pasenadi decays and perishes.</span><br />
</p>
<p id="an10p29c1p3">
<span class="m-text m-primary">Evaṁ passaṁ, bhikkhave, sutavā ariyasāvako tasmimpi nibbindati.</span><br />
<span class="m-text">Seeing this, a learned noble disciple grows disillusioned with it.</span><br />
</p>
<p id="an10p29c1p4">
<span class="m-text m-primary">Tasmiṁ nibbindanto agge virajjati, pageva hīnasmiṁ.</span><br />
<span class="m-text">Their desire fades away even for the foremost, let alone the inferior.</span><br />
</p>
<p id="an10p29c2p1">
<span class="m-text m-primary">Yāvatā, bhikkhave, candimasūriyā pariharanti disā bhanti virocamānā, tāva sahassadhā loko.</span><br />
<span class="m-text">A galaxy extends a thousand times as far as the moon and sun revolve and the shining ones light up the quarters.</span><br />
</p>
<p id="an10p29c2p2">
<span class="m-text m-primary">Tasmiṁ sahassadhā loke sahassaṁ candānaṁ sahassaṁ sūriyānaṁ sahassaṁ sinerupabbatarājānaṁ sahassaṁ jambudīpānaṁ sahassaṁ aparagoyānānaṁ sahassaṁ uttarakurūnaṁ sahassaṁ pubbavidehānaṁ cattāri mahāsamuddasahassāni cattāri mahārājasahassāni sahassaṁ cātumahārājikānaṁ sahassaṁ tāvatiṁsānaṁ sahassaṁ yāmānaṁ sahassaṁ tusitānaṁ sahassaṁ nimmānaratīnaṁ sahassaṁ paranimmitavasavattīnaṁ sahassaṁ brahmalokānaṁ.</span><br />
<span class="m-text">In that galaxy there are a thousand moons, a thousand suns, a thousand Sinerus king of mountains, a thousand Indias, a thousand Western Continents, a thousand Northern Continents, a thousand Eastern Continents, four thousand oceans, four thousand Great Kings, a thousand realms of the Gods of the Four Great Kings, a thousand realms of the Gods of the Thirty-Three, of the Gods of Yama, of the Joyful Gods, of the Gods who Love to Create, of the Gods who Control the Creations of Others, and a thousand Brahmā realms.</span><br />
</p>
<p id="an10p29c2p3">
<span class="m-text m-primary">Yāvatā, bhikkhave, sahassī lokadhātu, mahābrahmā tattha aggamakkhāyati.</span><br />
<span class="m-text">As far as the galaxy extends, the Great Brahmā is said to be the foremost.</span><br />
</p>
<p id="an10p29c2p4">
<span class="m-text m-primary">Mahābrahmunopi kho, bhikkhave, attheva aññathattaṁ atthi vipariṇāmo.</span><br />
<span class="m-text">But even the Great Brahmā decays and perishes.</span><br />
</p>
<p id="an10p29c2p5">
<span class="m-text m-primary">Evaṁ passaṁ, bhikkhave, sutavā ariyasāvako tasmimpi nibbindati.</span><br />
<span class="m-text">Seeing this, a learned noble disciple grows disillusioned with it.</span><br />
</p>
<p id="an10p29c2p6">
<span class="m-text m-primary">Tasmiṁ nibbindanto agge virajjati, pageva hīnasmiṁ.</span><br />
<span class="m-text">Their desire fades away even for the foremost, let alone the inferior.</span><br />
</p>
<p id="an10p29c3p1">
<span class="m-text m-primary">Hoti so, bhikkhave, samayo yaṁ ayaṁ loko saṁvaṭṭati.</span><br />
<span class="m-text">There comes a time when this cosmos contracts.</span><br />
</p>
<p id="an10p29c3p2">
<span class="m-text m-primary">Saṁvaṭṭamāne, bhikkhave, loke yebhuyyena sattā ābhassarasaṁvattanikā bhavanti.</span><br />
<span class="m-text">As it contracts, most sentient beings migrate to the realm of streaming radiance.</span><br />
</p>
<p id="an10p29c3p3">
<span class="m-text m-primary">Te tattha honti manomayā pītibhakkhā sayaṁpabhā antalikkhecarā subhaṭṭhāyino ciraṁ dīghamaddhānaṁ tiṭṭhanti.</span><br />
<span class="m-text">There they are mind-made, feeding on rapture, self-luminous, moving through the sky, steadily glorious, and they remain like that for a very long time.</span><br />
</p>
<p id="an10p29c3p4">
<span class="m-text m-primary">Saṁvaṭṭamāne, bhikkhave, loke ābhassarā devā aggamakkhāyanti.</span><br />
<span class="m-text">When the cosmos is contracting, the gods of streaming radiance are said to be the foremost.</span><br />
</p>
<p id="an10p29c3p5">
<span class="m-text m-primary">Ābhassarānampi kho, bhikkhave, devānaṁ attheva aññathattaṁ atthi vipariṇāmo.</span><br />
<span class="m-text">But even the gods of streaming radiance decay and perish.</span><br />
</p>
<p id="an10p29c3p6">
<span class="m-text m-primary">Evaṁ passaṁ, bhikkhave, sutavā ariyasāvako tasmimpi nibbindati.</span><br />
<span class="m-text">Seeing this, a learned noble disciple grows disillusioned with it.</span><br />
</p>
<p id="an10p29c3p7">
<span class="m-text m-primary">Tasmiṁ nibbindanto agge virajjati, pageva hīnasmiṁ.</span><br />
<span class="m-text">Their desire fades away even for the foremost, let alone the inferior.</span><br />
</p>
<p id="an10p29c4p1">
<span class="m-text m-primary">Dasayimāni, bhikkhave, kasiṇāyatanāni.</span><br />
<span class="m-text">There are these ten universal dimensions of meditation.</span><br />
</p>
<p id="an10p29c4p2">
<span class="m-text m-primary">Katamāni dasa?</span><br />
<span class="m-text">What ten?</span><br />
</p>
<p id="an10p29c4p3">
<span class="m-text m-primary">Pathavīkasiṇameko sañjānāti uddhaṁ adho tiriyaṁ advayaṁ appamāṇaṁ;</span><br />
<span class="m-text">Someone perceives the meditation on universal earth above, below, across, non-dual and limitless.</span><br />
</p>
<p id="an10p29c4p4">
<span class="m-text m-primary">āpokasiṇameko sañjānāti …pe…</span><br />
<span class="m-text">They perceive the meditation on universal water …</span><br />
</p>
<p id="an10p29c4p5">
<span class="m-text m-primary">tejokasiṇameko sañjānāti …</span><br />
<span class="m-text">the meditation on universal fire …</span><br />
</p>
<p id="an10p29c4p6">
<span class="m-text m-primary">vāyokasiṇameko sañjānāti …</span><br />
<span class="m-text">the meditation on universal air …</span><br />
</p>
<p id="an10p29c4p7">
<span class="m-text m-primary">nīlakasiṇameko sañjānāti …</span><br />
<span class="m-text">the meditation on universal blue …</span><br />
</p>
<p id="an10p29c4p8">
<span class="m-text m-primary">pītakasiṇameko sañjānāti …</span><br />
<span class="m-text">the meditation on universal yellow …</span><br />
</p>
<p id="an10p29c4p9">
<span class="m-text m-primary">lohitakasiṇameko sañjānāti …</span><br />
<span class="m-text">the meditation on universal red …</span><br />
</p>
<p id="an10p29c4p10">
<span class="m-text m-primary">odātakasiṇameko sañjānāti …</span><br />
<span class="m-text">the meditation on universal white …</span><br />
</p>
<p id="an10p29c4p11">
<span class="m-text m-primary">ākāsakasiṇameko sañjānāti …</span><br />
<span class="m-text">the meditation on universal space …</span><br />
</p>
<p id="an10p29c4p12">
<span class="m-text m-primary">viññāṇakasiṇameko sañjānāti uddhaṁ adho tiriyaṁ advayaṁ appamāṇaṁ.</span><br />
<span class="m-text">They perceive the meditation on universal consciousness above, below, across, non-dual and limitless.</span><br />
</p>
<p id="an10p29c4p13">
<span class="m-text m-primary">Imāni kho, bhikkhave, dasa kasiṇāyatanāni.</span><br />
<span class="m-text">These are the ten universal dimensions of meditation.</span><br />
</p>
<p id="an10p29c5p1">
<span class="m-text m-primary">Etadaggaṁ, bhikkhave, imesaṁ dasannaṁ kasiṇāyatanānaṁ yadidaṁ viññāṇakasiṇaṁ eko sañjānāti uddhaṁ adho tiriyaṁ advayaṁ appamāṇaṁ.</span><br />
<span class="m-text">The best of these ten universal dimensions of meditation is when someone perceives the meditation on universal consciousness above, below, across, non-dual and limitless.</span><br />
</p>
<p id="an10p29c5p2">
<span class="m-text m-primary">Evaṁsaññinopi kho, bhikkhave, santi sattā.</span><br />
<span class="m-text">Some sentient beings perceive like this.</span><br />
</p>
<p id="an10p29c5p3">
<span class="m-text m-primary">Evaṁsaññīnampi kho, bhikkhave, sattānaṁ attheva aññathattaṁ atthi vipariṇāmo.</span><br />
<span class="m-text">But even the sentient beings who perceive like this decay and perish.</span><br />
</p>
<p id="an10p29c5p4">
<span class="m-text m-primary">Evaṁ passaṁ, bhikkhave, sutavā ariyasāvako tasmimpi nibbindati.</span><br />
<span class="m-text">Seeing this, a learned noble disciple grows disillusioned with it.</span><br />
</p>
<p id="an10p29c5p5">
<span class="m-text m-primary">Tasmiṁ nibbindanto agge virajjati, pageva hīnasmiṁ.</span><br />
<span class="m-text">Their desire fades away even for the foremost, let alone the inferior.</span><br />
</p>
<p id="an10p29c6p1">
<span class="m-text m-primary">Aṭṭhimāni, bhikkhave, abhibhāyatanāni.</span><br />
<span class="m-text">There are these eight dimensions of mastery.</span><br />
</p>
<p id="an10p29c6p2">
<span class="m-text m-primary">Katamāni aṭṭha?</span><br />
<span class="m-text">What eight?</span><br />
</p>
<p id="an10p29c6p3">
<span class="m-text m-primary">Ajjhattaṁ rūpasaññī eko bahiddhā rūpāni passati parittāni suvaṇṇadubbaṇṇāni;</span><br />
<span class="m-text">Perceiving form internally, someone sees visions externally, limited, both pretty and ugly.</span><br />
</p>
<p id="an10p29c6p4">
<span class="m-text m-primary">‘tāni abhibhuyya jānāmi passāmī’ti, evaṁsaññī hoti.</span><br />
<span class="m-text">Mastering them, they perceive: ‘I know and see.’</span><br />
</p>
<p id="an10p29c6p5">
<span class="m-text m-primary">Idaṁ paṭhamaṁ abhibhāyatanaṁ.</span><br />
<span class="m-text">This is the first dimension of mastery.</span><br />
</p>
<p id="an10p29c7p1">
<span class="m-text m-primary">Ajjhattaṁ rūpasaññī eko bahiddhā rūpāni passati appamāṇāni suvaṇṇadubbaṇṇāni;</span><br />
<span class="m-text">Perceiving form internally, someone sees visions externally, limitless, both pretty and ugly.</span><br />
</p>
<p id="an10p29c7p2">
<span class="m-text m-primary">‘tāni abhibhuyya jānāmi passāmī’ti, evaṁsaññī hoti.</span><br />
<span class="m-text">Mastering them, they perceive: ‘I know and see.’</span><br />
</p>
<p id="an10p29c7p3">
<span class="m-text m-primary">Idaṁ dutiyaṁ abhibhāyatanaṁ.</span><br />
<span class="m-text">This is the second dimension of mastery.</span><br />
</p>
<p id="an10p29c8p1">
<span class="m-text m-primary">Ajjhattaṁ arūpasaññī eko bahiddhā rūpāni passati parittāni suvaṇṇadubbaṇṇāni;</span><br />
<span class="m-text">Not perceiving form internally, someone sees visions externally, limited, both pretty and ugly.</span><br />
</p>
<p id="an10p29c8p2">
<span class="m-text m-primary">‘tāni abhibhuyya jānāmi passāmī’ti, evaṁsaññī hoti.</span><br />
<span class="m-text">Mastering them, they perceive: ‘I know and see.’</span><br />
</p>
<p id="an10p29c8p3">
<span class="m-text m-primary">Idaṁ tatiyaṁ abhibhāyatanaṁ.</span><br />
<span class="m-text">This is the third dimension of mastery.</span><br />
</p>
<p id="an10p29c9p1">
<span class="m-text m-primary">Ajjhattaṁ arūpasaññī eko bahiddhā rūpāni passati appamāṇāni suvaṇṇadubbaṇṇāni;</span><br />
<span class="m-text">Not perceiving form internally, someone sees visions externally, limitless, both pretty and ugly.</span><br />
</p>
<p id="an10p29c9p2">
<span class="m-text m-primary">‘tāni abhibhuyya jānāmi passāmī’ti, evaṁsaññī hoti.</span><br />
<span class="m-text">Mastering them, they perceive: ‘I know and see.’</span><br />
</p>
<p id="an10p29c9p3">
<span class="m-text m-primary">Idaṁ catutthaṁ abhibhāyatanaṁ.</span><br />
<span class="m-text">This is the fourth dimension of mastery.</span><br />
</p>
<p id="an10p29c10p1">
<span class="m-text m-primary">Ajjhattaṁ arūpasaññī eko bahiddhā rūpāni passati nīlāni nīlavaṇṇāni nīlanidassanāni nīlanibhāsāni.</span><br />
<span class="m-text">Not perceiving form internally, someone sees visions externally, blue, with blue color, blue hue, and blue tint.</span><br />
</p>
<p id="an10p29c10p2">
<span class="m-text m-primary">Seyyathāpi nāma umāpupphaṁ nīlaṁ nīlavaṇṇaṁ nīlanidassanaṁ nīlanibhāsaṁ, seyyathā vā pana taṁ vatthaṁ bārāṇaseyyakaṁ ubhatobhāgavimaṭṭhaṁ nīlaṁ nīlavaṇṇaṁ nīlanidassanaṁ nīlanibhāsaṁ;</span><br />
<span class="m-text">They’re like a flax flower that’s blue, with blue color, blue hue, and blue tint. Or a cloth from Bāraṇasī that’s smoothed on both sides, blue, with blue color, blue hue, and blue tint.</span><br />
</p>
<p id="an10p29c10p3">
<span class="m-text m-primary">evamevaṁ ajjhattaṁ arūpasaññī eko bahiddhā rūpāni passati nīlāni nīlavaṇṇāni nīlanidassanāni nīlanibhāsāni;</span><br />
<span class="m-text">In the same way, not perceiving form internally, someone sees visions externally, blue, with blue color, blue hue, and blue tint.</span><br />
</p>
<p id="an10p29c10p4">
<span class="m-text m-primary">‘tāni abhibhuyya jānāmi passāmī’ti, evaṁsaññī hoti.</span><br />
<span class="m-text">Mastering them, they perceive: ‘I know and see.’</span><br />
</p>
<p id="an10p29c10p5">
<span class="m-text m-primary">Idaṁ pañcamaṁ abhibhāyatanaṁ.</span><br />
<span class="m-text">This is the fifth dimension of mastery.</span><br />
</p>
<p id="an10p29c11p1">
<span class="m-text m-primary">Ajjhattaṁ arūpasaññī eko bahiddhā rūpāni passati pītāni pītavaṇṇāni pītanidassanāni pītanibhāsāni.</span><br />
<span class="m-text">Not perceiving form internally, someone sees visions externally, yellow, with yellow color, yellow hue, and yellow tint.</span><br />
</p>
<p id="an10p29c11p2">
<span class="m-text m-primary">Seyyathāpi nāma kaṇikārapupphaṁ pītaṁ pītavaṇṇaṁ pītanidassanaṁ pītanibhāsaṁ, seyyathā vā pana taṁ vatthaṁ bārāṇaseyyakaṁ ubhatobhāgavimaṭṭhaṁ pītaṁ pītavaṇṇaṁ pītanidassanaṁ pītanibhāsaṁ;</span><br />
<span class="m-text">They’re like a champak flower that’s yellow, with yellow color, yellow hue, and yellow tint. Or a cloth from Bāraṇasī that’s smoothed on both sides, yellow, with yellow color, yellow hue, and yellow tint.</span><br />
</p>
<p id="an10p29c11p3">
<span class="m-text m-primary">evamevaṁ ajjhattaṁ arūpasaññī eko bahiddhā rūpāni passati pītāni pītavaṇṇāni pītanidassanāni pītanibhāsāni;</span><br />
<span class="m-text">In the same way, not perceiving form internally, someone sees visions externally, yellow, with yellow color, yellow hue, and yellow tint.</span><br />
</p>
<p id="an10p29c11p4">
<span class="m-text m-primary">‘tāni abhibhuyya jānāmi passāmī’ti, evaṁsaññī hoti.</span><br />
<span class="m-text">Mastering them, they perceive: ‘I know and see.’</span><br />
</p>
<p id="an10p29c11p5">
<span class="m-text m-primary">Idaṁ chaṭṭhaṁ abhibhāyatanaṁ.</span><br />
<span class="m-text">This is the sixth dimension of mastery.</span><br />
</p>
<p id="an10p29c12p1">
<span class="m-text m-primary">Ajjhattaṁ arūpasaññī eko bahiddhā rūpāni passati lohitakāni lohitakavaṇṇāni lohitakanidassanāni lohitakanibhāsāni.</span><br />
<span class="m-text">Not perceiving form internally, someone sees visions externally, red, with red color, red hue, and red tint.</span><br />
</p>
<p id="an10p29c12p2">
<span class="m-text m-primary">Seyyathāpi nāma bandhujīvakapupphaṁ lohitakaṁ lohitakavaṇṇaṁ lohitakanidassanaṁ lohitakanibhāsaṁ, seyyathā vā pana taṁ vatthaṁ bārāṇaseyyakaṁ ubhatobhāgavimaṭṭhaṁ lohitakaṁ lohitakavaṇṇaṁ lohitakanidassanaṁ lohitakanibhāsaṁ;</span><br />
<span class="m-text">They’re like a scarlet mallow flower that’s red, with red color, red hue, and red tint. Or a cloth from Bāraṇasī that’s smoothed on both sides, red, with red color, red hue, and red tint.</span><br />
</p>
<p id="an10p29c12p3">
<span class="m-text m-primary">evamevaṁ ajjhattaṁ arūpasaññī eko bahiddhā rūpāni passati lohitakāni lohitakavaṇṇāni lohitakanidassanāni lohitakanibhāsāni;</span><br />
<span class="m-text">In the same way, not perceiving form internally, someone sees visions externally, red, with red color, red hue, and red tint.</span><br />
</p>
<p id="an10p29c12p4">
<span class="m-text m-primary">‘tāni abhibhuyya jānāmi passāmī’ti, evaṁsaññī hoti.</span><br />
<span class="m-text">Mastering them, they perceive: ‘I know and see.’</span><br />
</p>
<p id="an10p29c12p5">
<span class="m-text m-primary">Idaṁ sattamaṁ abhibhāyatanaṁ.</span><br />
<span class="m-text">This is the seventh dimension of mastery.</span><br />
</p>
<p id="an10p29c13p1">
<span class="m-text m-primary">Ajjhattaṁ arūpasaññī eko bahiddhā rūpāni passati odātāni odātavaṇṇāni odātanidassanāni odātanibhāsāni.</span><br />
<span class="m-text">Not perceiving form internally, someone sees visions externally, white, with white color, white hue, and white tint.</span><br />
</p>
<p id="an10p29c13p2">
<span class="m-text m-primary">Seyyathāpi nāma osadhitārakā odātā odātavaṇṇā odātanidassanā odātanibhāsā, seyyathā vā pana taṁ vatthaṁ bārāṇaseyyakaṁ ubhatobhāgavimaṭṭhaṁ odātaṁ odātavaṇṇaṁ odātanidassanaṁ odātanibhāsaṁ;</span><br />
<span class="m-text">They’re like the morning star that’s white, with white color, white hue, and white tint. Or a cloth from Bāraṇasī that’s smoothed on both sides, white, with white color, white hue, and white tint.</span><br />
</p>
<p id="an10p29c13p3">
<span class="m-text m-primary">evamevaṁ ajjhattaṁ arūpasaññī eko bahiddhā rūpāni passati odātāni odātavaṇṇāni odātanidassanāni odātanibhāsāni;</span><br />
<span class="m-text">In the same way, not perceiving form internally, someone sees visions externally, white, with white color, white hue, and white tint.</span><br />
</p>
<p id="an10p29c13p4">
<span class="m-text m-primary">‘tāni abhibhuyya jānāmi passāmī’ti, evaṁsaññī hoti.</span><br />
<span class="m-text">Mastering them, they perceive: ‘I know and see.’</span><br />
</p>
<p id="an10p29c13p5">
<span class="m-text m-primary">Idaṁ aṭṭhamaṁ abhibhāyatanaṁ.</span><br />
<span class="m-text">This is the eighth dimension of mastery.</span><br />
</p>
<p id="an10p29c13p6">
<span class="m-text m-primary">Imāni kho, bhikkhave, aṭṭha abhibhāyatanāni.</span><br />
<span class="m-text">These are the eight dimensions of mastery.</span><br />
</p>
<p id="an10p29c14p1">
<span class="m-text m-primary">Etadaggaṁ, bhikkhave, imesaṁ aṭṭhannaṁ abhibhāyatanānaṁ yadidaṁ ajjhattaṁ arūpasaññī eko bahiddhā rūpāni passati odātāni odātavaṇṇāni odātanidassanāni odātanibhāsāni;</span><br />
<span class="m-text">The best of these dimensions of mastery is when someone, not perceiving form internally, sees visions externally, white, with white color, white hue, and white tint.</span><br />
</p>
<p id="an10p29c14p2">
<span class="m-text m-primary">‘tāni abhibhuyya jānāmi passāmī’ti, evaṁsaññī hoti.</span><br />
<span class="m-text">Mastering them, they perceive: ‘I know and see.’</span><br />
</p>
<p id="an10p29c14p3">
<span class="m-text m-primary">Evaṁsaññinopi kho, bhikkhave, santi sattā.</span><br />
<span class="m-text">Some sentient beings perceive like this.</span><br />
</p>
<p id="an10p29c14p4">
<span class="m-text m-primary">Evaṁsaññīnampi kho, bhikkhave, sattānaṁ attheva aññathattaṁ atthi vipariṇāmo.</span><br />
<span class="m-text">But even the sentient beings who perceive like this decay and perish.</span><br />
</p>
<p id="an10p29c14p5">
<span class="m-text m-primary">Evaṁ passaṁ, bhikkhave, sutavā ariyasāvako tasmimpi nibbindati.</span><br />
<span class="m-text">Seeing this, a learned noble disciple grows disillusioned with it.</span><br />
</p>
<p id="an10p29c14p6">
<span class="m-text m-primary">Tasmiṁ nibbindanto agge virajjati, pageva hīnasmiṁ.</span><br />
<span class="m-text">Their desire fades away even for the foremost, let alone the inferior.</span><br />
</p>
<p id="an10p29c15p1">
<span class="m-text m-primary">Catasso imā, bhikkhave, paṭipadā.</span><br />
<span class="m-text">There are four ways of practice.</span><br />
</p>
<p id="an10p29c15p2">
<span class="m-text m-primary">Katamā catasso?</span><br />
<span class="m-text">What four?</span><br />
</p>
<p id="an10p29c15p3">
<span class="m-text m-primary">Dukkhā paṭipadā dandhābhiññā,</span><br />
<span class="m-text">Painful practice with slow insight,</span><br />
</p>
<p id="an10p29c15p4">
<span class="m-text m-primary">dukkhā paṭipadā khippābhiññā,</span><br />
<span class="m-text">painful practice with swift insight,</span><br />
</p>
<p id="an10p29c15p5">
<span class="m-text m-primary">sukhā paṭipadā dandhābhiññā,</span><br />
<span class="m-text">pleasant practice with slow insight, and</span><br />
</p>
<p id="an10p29c15p6">
<span class="m-text m-primary">sukhā paṭipadā khippābhiññā—</span><br />
<span class="m-text">pleasant practice with swift insight.</span><br />
</p>
<p id="an10p29c15p7">
<span class="m-text m-primary">imā kho, bhikkhave, catasso paṭipadā.</span><br />
<span class="m-text">These are the four ways of practice.</span><br />
</p>
<p id="an10p29c16p1">
<span class="m-text m-primary">Etadaggaṁ, bhikkhave, imāsaṁ catunnaṁ paṭipadānaṁ yadidaṁ sukhā paṭipadā khippābhiññā.</span><br />
<span class="m-text">The best of these four ways of practice is the pleasant practice with swift insight.</span><br />
</p>
<p id="an10p29c16p2">
<span class="m-text m-primary">Evaṁpaṭipannāpi kho, bhikkhave, santi sattā.</span><br />
<span class="m-text">Some sentient beings practice like this.</span><br />
</p>
<p id="an10p29c16p3">
<span class="m-text m-primary">Evaṁpaṭipannānampi kho, bhikkhave, sattānaṁ attheva aññathattaṁ atthi vipariṇāmo.</span><br />
<span class="m-text">But even the sentient beings who practice like this decay and perish.</span><br />
</p>
<p id="an10p29c16p4">
<span class="m-text m-primary">Evaṁ passaṁ, bhikkhave, sutavā ariyasāvako tasmimpi nibbindati.</span><br />
<span class="m-text">Seeing this, a learned noble disciple grows disillusioned with it.</span><br />
</p>
<p id="an10p29c16p5">
<span class="m-text m-primary">Tasmiṁ nibbindanto agge virajjati, pageva hīnasmiṁ.</span><br />
<span class="m-text">Their desire fades away even for the foremost, let alone the inferior.</span><br />
</p>
<p id="an10p29c17p1">
<span class="m-text m-primary">Catasso imā, bhikkhave, saññā.</span><br />
<span class="m-text">There are these four perceptions.</span><br />
</p>
<p id="an10p29c17p2">
<span class="m-text m-primary">Katamā catasso?</span><br />
<span class="m-text">What four?</span><br />
</p>
<p id="an10p29c17p3">
<span class="m-text m-primary">Parittameko sañjānāti,</span><br />
<span class="m-text">One person perceives the limited.</span><br />
</p>
<p id="an10p29c17p4">
<span class="m-text m-primary">mahaggatameko sañjānāti,</span><br />
<span class="m-text">One person perceives the expansive.</span><br />
</p>
<p id="an10p29c17p5">
<span class="m-text m-primary">appamāṇameko sañjānāti,</span><br />
<span class="m-text">One person perceives the limitless.</span><br />
</p>
<p id="an10p29c17p6">
<span class="m-text m-primary">‘natthi kiñcī’ti ākiñcaññāyatanameko sañjānāti—</span><br />
<span class="m-text">One person, aware that ‘there is nothing at all’, perceives the dimension of nothingness.</span><br />
</p>
<p id="an10p29c17p7">
<span class="m-text m-primary">imā kho, bhikkhave, catasso saññā.</span><br />
<span class="m-text">These are the four perceptions.</span><br />
</p>
<p id="an10p29c18p1">
<span class="m-text m-primary">Etadaggaṁ, bhikkhave, imāsaṁ catunnaṁ saññānaṁ yadidaṁ ‘natthi kiñcī’ti ākiñcaññāyatanameko sañjānāti.</span><br />
<span class="m-text">The best of these four perceptions is when a person, aware that ‘there is nothing at all’, perceives the dimension of nothingness.</span><br />
</p>
<p id="an10p29c18p2">
<span class="m-text m-primary">Evaṁsaññinopi kho, bhikkhave, santi sattā.</span><br />
<span class="m-text">Some sentient beings perceive like this.</span><br />
</p>
<p id="an10p29c18p3">
<span class="m-text m-primary">Evaṁsaññīnampi kho, bhikkhave, sattānaṁ attheva aññathattaṁ atthi vipariṇāmo.</span><br />
<span class="m-text">But even the sentient beings who perceive like this decay and perish.</span><br />
</p>
<p id="an10p29c18p4">
<span class="m-text m-primary">Evaṁ passaṁ, bhikkhave, sutavā ariyasāvako tasmimpi nibbindati.</span><br />
<span class="m-text">Seeing this, a learned noble disciple grows disillusioned with it.</span><br />
</p>
<p id="an10p29c18p5">
<span class="m-text m-primary">Tasmiṁ nibbindanto agge virajjati, pageva hīnasmiṁ.</span><br />
<span class="m-text">Their desire fades away even for the foremost, let alone the inferior.</span><br />
</p>
<p id="an10p29c19p1">
<span class="m-text m-primary">Etadaggaṁ, bhikkhave, bāhirakānaṁ diṭṭhigatānaṁ yadidaṁ ‘no cassaṁ, no ca me siyā, na bhavissāmi, na me bhavissatī’ti.</span><br />
<span class="m-text">This is the best of the convictions of outsiders, that is: ‘I might not be, and it might not be mine. I will not be, and it will not be mine.’</span><br />
</p>
<p id="an10p29c19p2">
<span class="m-text m-primary">Evaṁdiṭṭhino, bhikkhave, etaṁ pāṭikaṅkhaṁ:</span><br />
<span class="m-text">When someone has such a view, you can expect</span><br />
</p>
<p id="an10p29c19p3">
<span class="m-text m-primary">‘yā cāyaṁ bhave appaṭikulyatā, sā cassa na bhavissati;</span><br />
<span class="m-text">that they will be repulsed by continued existence,</span><br />
</p>
<p id="an10p29c19p4">
<span class="m-text m-primary">yā cāyaṁ bhavanirodhe pāṭikulyatā, sā cassa na bhavissatī’ti.</span><br />
<span class="m-text">and they will not be repulsed by the cessation of continued existence.</span><br />
</p>
<p id="an10p29c19p5">
<span class="m-text m-primary">Evaṁdiṭṭhinopi kho, bhikkhave, santi sattā.</span><br />
<span class="m-text">Some sentient beings have such a view.</span><br />
</p>
<p id="an10p29c19p6">
<span class="m-text m-primary">Evaṁdiṭṭhīnampi kho, bhikkhave, sattānaṁ attheva aññathattaṁ atthi vipariṇāmo.</span><br />
<span class="m-text">But even the sentient beings who have views like this decay and perish.</span><br />
</p>
<p id="an10p29c19p7">
<span class="m-text m-primary">Evaṁ passaṁ, bhikkhave, sutavā ariyasāvako tasmimpi nibbindati.</span><br />
<span class="m-text">Seeing this, a learned noble disciple grows disillusioned with it.</span><br />
</p>
<p id="an10p29c19p8">
<span class="m-text m-primary">Tasmiṁ nibbindanto agge virajjati, pageva hīnasmiṁ.</span><br />
<span class="m-text">Their desire fades away even for the foremost, let alone the inferior.</span><br />
</p>
<p id="an10p29c20p1">
<span class="m-text m-primary">Santi, bhikkhave, eke samaṇabrāhmaṇā paramatthavisuddhiṁ paññāpenti.</span><br />
<span class="m-text">There are some ascetics and brahmins who advocate ultimate purity of the spirit.</span><br />
</p>
<p id="an10p29c20p2">
<span class="m-text m-primary">Etadaggaṁ, bhikkhave, paramatthavisuddhiṁ paññapentānaṁ yadidaṁ sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati.</span><br />
<span class="m-text">This is the best of the advocates of ultimate purity of the spirit, that is, when someone, going totally beyond the dimension of nothingness, enters and remains in the dimension of neither perception nor non-perception.</span><br />
</p>
<p id="an10p29c20p3">
<span class="m-text m-primary">Te tadabhiññāya tassa sacchikiriyāya dhammaṁ desenti.</span><br />
<span class="m-text">They teach Dhamma in order to directly know and realize this.</span><br />
</p>
<p id="an10p29c20p4">
<span class="m-text m-primary">Evaṁvādinopi kho, bhikkhave, santi sattā.</span><br />
<span class="m-text">Some sentient beings have such a doctrine.</span><br />
</p>
<p id="an10p29c20p5">
<span class="m-text m-primary">Evaṁvādīnampi kho, bhikkhave, sattānaṁ attheva aññathattaṁ atthi vipariṇāmo.</span><br />
<span class="m-text">But even the sentient beings who have such a doctrine decay and perish.</span><br />
</p>
<p id="an10p29c20p6">
<span class="m-text m-primary">Evaṁ passaṁ, bhikkhave, sutavā ariyasāvako tasmimpi nibbindati.</span><br />
<span class="m-text">Seeing this, a learned noble disciple grows disillusioned with it.</span><br />
</p>
<p id="an10p29c20p7">
<span class="m-text m-primary">Tasmiṁ nibbindanto agge virajjati, pageva hīnasmiṁ.</span><br />
<span class="m-text">Their desire fades away even for the foremost, let alone the inferior.</span><br />
</p>
<p id="an10p29c21p1">
<span class="m-text m-primary">Santi, bhikkhave, eke samaṇabrāhmaṇā paramadiṭṭhadhammanibbānaṁ paññāpenti.</span><br />
<span class="m-text">There are some ascetics and brahmins who advocate ultimate extinguishment in this very life.</span><br />
</p>
<p id="an10p29c21p2">
<span class="m-text m-primary">Etadaggaṁ, bhikkhave, paramadiṭṭhadhammanibbānaṁ paññapentānaṁ yadidaṁ channaṁ phassāyatanānaṁ samudayañca atthaṅgamañca assādañca ādīnavañca nissaraṇañca yathābhūtaṁ viditvā anupādā vimokkho.</span><br />
<span class="m-text">This is the best of those who advocate extinguishment in this very life, that is, liberation by not grasping after truly understanding the origin, ending, gratification, drawback, and escape of the six fields of contact.</span><br />
</p>
<p id="an10p29c21p3">
<span class="m-text m-primary">Evaṁvādiṁ kho maṁ, bhikkhave, evamakkhāyiṁ eke samaṇabrāhmaṇā asatā tucchā musā abhūtena abbhācikkhanti:</span><br />
<span class="m-text">Though I speak and explain like this, certain ascetics and brahmins misrepresent me with the false, hollow, lying, untruthful claim:</span><br />
</p>
<p id="an10p29c21p4">
<span class="m-text m-primary">‘samaṇo gotamo na kāmānaṁ pariññaṁ paññāpeti, na rūpānaṁ pariññaṁ paññāpeti, na vedanānaṁ pariññaṁ paññāpetī’ti.</span><br />
<span class="m-text">‘The ascetic Gotama doesn’t advocate the complete understanding of sensual pleasures, sights, or feelings.’</span><br />
</p>
<p id="an10p29c21p5">
<span class="m-text m-primary">Kāmānañcāhaṁ, bhikkhave, pariññaṁ paññāpemi, rūpānañca pariññaṁ paññāpemi, vedanānañca pariññaṁ paññāpemi, diṭṭheva dhamme nicchāto nibbuto sītibhūto anupādā parinibbānaṁ paññāpemī”ti.</span><br />
<span class="m-text">But I do advocate the complete understanding of sensual pleasures, sights, and feelings. And I advocate complete extinguishment by not grasping in this very life, wishless, extinguished, and cooled.”</span><br />
</p>
<p id="an10p29c21p6">
<span class="m-text m-primary">Navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>