<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn35 &raquo; Saṁyutta Nikāya 35.87 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0035p0087.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn35-index.html">sn35</a> &raquo;
          </span>
          Saṁyutta Nikāya 35.87
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0035p0086.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0035p0088.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 35.87</span></p>
<p id="sn35p87c0p2">
<span class="pali m-text">9. Channavagga</span><br />
<span class="sujato m-text">9. With Channa</span><br />
</p>
<section id="channasutta">
<span id="sn35p87c0p3"></span><h2><span class="pali m-text">Channasutta</span></h2>
<p><span class="sujato m-text">With Channa</span></p>
<p id="sn35p87c1p1">
<span class="pali m-text">Ekaṁ samayaṁ bhagavā rājagahe viharati veḷuvane kalandakanivāpe.</span><br />
<span class="sujato m-text">At one time the Buddha was staying near Rājagaha, in the Bamboo Grove, the squirrels’ feeding ground.</span><br />
</p>
<p id="sn35p87c1p2">
<span class="pali m-text">Tena kho pana samayena āyasmā ca sāriputto āyasmā ca mahācundo āyasmā ca channo gijjhakūṭe pabbate viharanti.</span><br />
<span class="sujato m-text">Now at that time the venerables Sāriputta, Mahācunda, and Channa were staying on the Vulture’s Peak Mountain.</span><br />
</p>
<p id="sn35p87c1p3">
<span class="pali m-text">Tena kho pana samayena yena āyasmā channo ābādhiko hoti dukkhito bāḷhagilāno.</span><br />
<span class="sujato m-text">Now at that time Venerable Channa was sick, suffering, gravely ill.</span><br />
</p>
<p id="sn35p87c1p4">
<span class="pali m-text">Atha kho āyasmā sāriputto sāyanhasamayaṁ paṭisallānā vuṭṭhito yenāyasmā mahācundo tenupasaṅkami; upasaṅkamitvā āyasmantaṁ mahācundaṁ etadavoca:</span><br />
<span class="sujato m-text">Then in the late afternoon, Venerable Sāriputta came out of retreat, went to Venerable Mahācunda and said to him,</span><br />
</p>
<p id="sn35p87c1p5">
<span class="pali m-text">“āyāmāvuso cunda, yenāyasmā channo tenupasaṅkamissāma gilānapucchakā”ti.</span><br />
<span class="sujato m-text">“Come, Reverend Cunda, let’s go to see Venerable Channa and ask about his illness.”</span><br />
</p>
<p id="sn35p87c1p6">
<span class="pali m-text">“Evamāvuso”ti kho āyasmā mahācundo āyasmato sāriputtassa paccassosi.</span><br />
<span class="sujato m-text">“Yes, reverend,” replied Mahācunda.</span><br />
</p>
<p id="sn35p87c2p1">
<span class="pali m-text">Atha kho āyasmā ca sāriputto āyasmā ca mahācundo yenāyasmā channo tenupasaṅkamiṁsu; upasaṅkamitvā paññatte āsane nisīdiṁsu. Nisajja kho āyasmā sāriputto āyasmantaṁ channaṁ etadavoca:</span><br />
<span class="sujato m-text">And then Sāriputta and Mahācunda went to see Channa and sat down on the seats spread out. Sāriputta said to Channa:</span><br />
</p>
<p id="sn35p87c2p2">
<span class="pali m-text">“kacci te, āvuso channa, khamanīyaṁ, kacci yāpanīyaṁ, kacci dukkhā vedanā paṭikkamanti no abhikkamanti, paṭikkamosānaṁ paññāyati no abhikkamo”ti?</span><br />
<span class="sujato m-text">“I hope you’re keeping well, Reverend Channa; I hope you’re alright. I hope that your pain is fading, not growing, that its fading is evident, not its growing.”</span><br />
</p>
<p id="sn35p87c3p1">
<span class="pali m-text">“Na me, āvuso sāriputta, khamanīyaṁ na yāpanīyaṁ, bāḷhā me dukkhā vedanā abhikkamanti no paṭikkamanti, abhikkamosānaṁ paññāyati no paṭikkamo.</span><br />
<span class="sujato m-text">“Reverend Sāriputta, I’m not keeping well, I’m not alright. The pain is terrible and growing, not fading; its growing is evident, not its fading.</span><br />
</p>
<p id="sn35p87c3p2">
<span class="pali m-text">Seyyathāpi, āvuso, balavā puriso tiṇhena sikharena muddhani abhimattheyya; evameva kho, āvuso, adhimattā vātā muddhani ūhananti.</span><br />
<span class="sujato m-text">The winds piercing my head are so severe, it feels like a strong man drilling into my head with a sharp point.</span><br />
</p>
<p id="sn35p87c3p3">
<span class="pali m-text">Na me, āvuso, khamanīyaṁ, na yāpanīyaṁ …pe… no paṭikkamo.</span><br />
</p>
<p id="sn35p87c3p4">
<span class="pali m-text">Seyyathāpi, āvuso, balavā puriso daḷhena varattakkhaṇḍena sīse sīsaveṭhaṁ dadeyya; evameva kho, āvuso, adhimattā sīse sīsavedanā.</span><br />
<span class="sujato m-text">The pain in my head is so severe, it feels like a strong man tightening a tough leather strap around my head.</span><br />
</p>
<p id="sn35p87c3p5">
<span class="pali m-text">Na me, āvuso, khamanīyaṁ, na yāpanīyaṁ …pe… no paṭikkamo.</span><br />
</p>
<p id="sn35p87c3p6">
<span class="pali m-text">Seyyathāpi, āvuso, dakkho goghātako vā goghātakantevāsī vā tiṇhena govikantanena kucchiṁ parikanteyya; evameva kho adhimattā vātā kucchiṁ parikantanti.</span><br />
<span class="sujato m-text">The winds slicing my belly are so severe, like a deft butcher or their apprentice were slicing open a cows’s belly with a meat cleaver.</span><br />
</p>
<p id="sn35p87c3p7">
<span class="pali m-text">Na me, āvuso, khamanīyaṁ, na yāpanīyaṁ …pe… no paṭikkamo.</span><br />
</p>
<p id="sn35p87c3p8">
<span class="pali m-text">Seyyathāpi, āvuso, dve balavanto purisā dubbalataraṁ purisaṁ nānābāhāsu gahetvā aṅgārakāsuyā santāpeyyuṁ samparitāpeyyuṁ; evameva kho, āvuso, adhimatto kāyasmiṁ ḍāho.</span><br />
<span class="sujato m-text">The burning in my body is so severe, it feels like two strong men grabbing a weaker man by the arms to burn and scorch him on a pit of glowing coals.</span><br />
</p>
<p id="sn35p87c3p9">
<span class="pali m-text">Na me, āvuso, khamanīyaṁ, na yāpanīyaṁ, bāḷhā me dukkhā vedanā abhikkamanti no paṭikkamanti, abhikkamosānaṁ paññāyati no paṭikkamo.</span><br />
<span class="sujato m-text">I’m not keeping well, I’m not alright. The pain is terrible and growing, not fading; its growing is evident, not its fading.</span><br />
</p>
<p id="sn35p87c3p10">
<span class="pali m-text">Satthaṁ, āvuso sāriputta, āharissāmi, nāvakaṅkhāmi jīvitan”ti.</span><br />
<span class="sujato m-text">Reverend Sāriputta, I will slit my wrists. I don’t wish to live.”</span><br />
</p>
<p id="sn35p87c4p1">
<span class="pali m-text">“Mā āyasmā channo satthaṁ āharesi.</span><br />
<span class="sujato m-text">“Please don’t slit your wrists!</span><br />
</p>
<p id="sn35p87c4p2">
<span class="pali m-text">Yāpetāyasmā channo, yāpentaṁ mayaṁ āyasmantaṁ channaṁ icchāma.</span><br />
<span class="sujato m-text">Venerable Channa, keep going! We want you to keep going.</span><br />
</p>
<p id="sn35p87c4p3">
<span class="pali m-text">Sace āyasmato channassa natthi sappāyāni bhojanāni, ahaṁ āyasmato channassa sappāyāni bhojanāni pariyesissāmi.</span><br />
<span class="sujato m-text">If you don’t have any suitable food, we’ll find it for you.</span><br />
</p>
<p id="sn35p87c4p4">
<span class="pali m-text">Sace āyasmato channassa natthi sappāyāni bhesajjāni, ahaṁ āyasmato channassa sappāyāni bhesajjāni pariyesissāmi.</span><br />
<span class="sujato m-text">If you don’t have suitable medicine, we’ll find it for you.</span><br />
</p>
<p id="sn35p87c4p5">
<span class="pali m-text">Sace āyasmato channassa natthi patirūpā upaṭṭhākā, ahaṁ āyasmantaṁ channaṁ upaṭṭhahissāmi.</span><br />
<span class="sujato m-text">If you don’t have a capable carer, we’ll find one for you.</span><br />
</p>
<p id="sn35p87c4p6">
<span class="pali m-text">Mā āyasmā channo satthaṁ āharesi.</span><br />
<span class="sujato m-text">Please don’t slit your wrists!</span><br />
</p>
<p id="sn35p87c4p7">
<span class="pali m-text">Yāpetāyasmā channo, yāpentaṁ mayaṁ āyasmantaṁ channaṁ icchāmā”ti.</span><br />
<span class="sujato m-text">Venerable Channa, keep going! We want you to keep going.”</span><br />
</p>
<p id="sn35p87c5p1">
<span class="pali m-text">“Na me, āvuso sāriputta, natthi sappāyāni bhojanāni;</span><br />
<span class="sujato m-text">“Reverend Sāriputta, it’s not that I don’t have suitable food;</span><br />
</p>
<p id="sn35p87c5p2">
<span class="pali m-text">atthi me sappāyāni bhojanāni.</span><br />
<span class="sujato m-text">I do have suitable food.</span><br />
</p>
<p id="sn35p87c5p3">
<span class="pali m-text">Napi me natthi sappāyāni bhesajjāni;</span><br />
<span class="sujato m-text">It’s not that I don’t have suitable medicine;</span><br />
</p>
<p id="sn35p87c5p4">
<span class="pali m-text">atthi me sappāyāni bhesajjāni.</span><br />
<span class="sujato m-text">I do have suitable medicine.</span><br />
</p>
<p id="sn35p87c5p5">
<span class="pali m-text">Napi me natthi patirūpā upaṭṭhākā;</span><br />
<span class="sujato m-text">It’s not that I don’t have a capable carer;</span><br />
</p>
<p id="sn35p87c5p6">
<span class="pali m-text">atthi me patirūpā upaṭṭhākā.</span><br />
<span class="sujato m-text">I do have a capable carer.</span><br />
</p>
<p id="sn35p87c5p7">
<span class="pali m-text">Api ca me, āvuso, satthā pariciṇṇo dīgharattaṁ manāpeneva, no amanāpena.</span><br />
<span class="sujato m-text">Moreover, for a long time now I have served the Teacher with love, not without love.</span><br />
</p>
<p id="sn35p87c5p8">
<span class="pali m-text">Etañhi, āvuso, sāvakassa patirūpaṁ yaṁ satthāraṁ paricareyya manāpeneva, no amanāpena.</span><br />
<span class="sujato m-text">For it is proper for a disciple to serve the Teacher with love, not without love.</span><br />
</p>
<p id="sn35p87c5p9">
<span class="pali m-text">‘Anupavajjaṁ channo bhikkhu satthaṁ āharissatī’ti—evametaṁ, āvuso sāriputta, dhārehī”ti.</span><br />
<span class="sujato m-text">You should remember this: ‘The mendicant Channa will slit his wrists blamelessly.’”</span><br />
</p>
<p id="sn35p87c6p1">
<span class="pali m-text">“Puccheyyāma mayaṁ āyasmantaṁ channaṁ kañcideva desaṁ, sace āyasmā channo okāsaṁ karoti pañhassa veyyākaraṇāyā”ti.</span><br />
<span class="sujato m-text">“I’d like to ask Venerable Channa about a certain point, if you’d take the time to answer.”</span><br />
</p>
<p id="sn35p87c6p2">
<span class="pali m-text">“Pucchāvuso sāriputta, sutvā vedissāmā”ti.</span><br />
<span class="sujato m-text">“Ask, Reverend Sāriputta. When I’ve heard it I’ll know.”</span><br />
</p>
<p id="sn35p87c7p1">
<span class="pali m-text">“Cakkhuṁ, āvuso channa, cakkhuviññāṇaṁ cakkhuviññāṇaviññātabbe dhamme ‘etaṁ mama, esohamasmi, eso me attā’ti samanupassasi …pe…</span><br />
<span class="sujato m-text">“Reverend Channa, do you regard the eye, eye consciousness, and things knowable by eye consciousness in this way: ‘This is mine, I am this, this is my self’?</span><br />
</p>
<p id="sn35p87c7p2">
<span class="pali m-text">jivhaṁ, āvuso channa, jivhāviññāṇaṁ jivhāviññāṇaviññātabbe dhamme ‘etaṁ mama, esohamasmi, eso me attā’ti samanupassasi …pe…</span><br />
<span class="sujato m-text">Do you regard the ear … nose … tongue … body …</span><br />
</p>
<p id="sn35p87c7p3">
<span class="pali m-text">manaṁ, āvuso channa, manoviññāṇaṁ manoviññāṇaviññātabbe dhamme ‘etaṁ mama, esohamasmi, eso me attā’ti samanupassasī”ti?</span><br />
<span class="sujato m-text">mind, mind consciousness, and things knowable by mind consciousness in this way: ‘This is mine, I am this, this is my self’?”</span><br />
</p>
<p id="sn35p87c8p1">
<span class="pali m-text">“Cakkhuṁ, āvuso sāriputta, cakkhuviññāṇaṁ cakkhuviññāṇaviññātabbe dhamme ‘netaṁ mama, nesohamasmi, na meso attā’ti samanupassāmi …pe…</span><br />
<span class="sujato m-text">“Reverend Sāriputta, I regard the eye, eye consciousness, and things knowable by eye consciousness in this way: ‘This is not mine, I am not this, this is not my self.’</span><br />
</p>
<p id="sn35p87c8p2">
<span class="pali m-text">jivhaṁ, āvuso sāriputta, jivhāviññāṇaṁ jivhāviññāṇaviññātabbe dhamme ‘netaṁ mama, nesohamasmi, na meso attā’ti samanupassāmi …pe…</span><br />
<span class="sujato m-text">I regard the ear … nose … tongue … body …</span><br />
</p>
<p id="sn35p87c8p3">
<span class="pali m-text">manaṁ, āvuso sāriputta, manoviññāṇaṁ manoviññāṇaviññātabbe dhamme ‘netaṁ mama, nesohamasmi, na meso attā’ti samanupassāmī”ti.</span><br />
<span class="sujato m-text">mind, mind consciousness, and things knowable by mind consciousness in this way: ‘This is not mine, I am not this, this is not my self’.”</span><br />
</p>
<p id="sn35p87c9p1">
<span class="pali m-text">“Cakkhusmiṁ, āvuso channa, cakkhuviññāṇe cakkhuviññāṇaviññātabbesu dhammesu kiṁ disvā kiṁ abhiññāya cakkhuṁ cakkhuviññāṇaṁ cakkhuviññāṇaviññātabbe dhamme ‘netaṁ mama, nesohamasmi, na meso attā’ti samanupassasi …</span><br />
<span class="sujato m-text">“Reverend Channa, what have you seen, what have you directly known in these things that you regard them in this way: ‘This is not mine, I am not this, this is not my self’?”</span><br />
</p>
<p id="sn35p87c9p2">
<span class="pali m-text">jivhāya, āvuso channa, jivhāviññāṇe jivhāviññāṇaviññātabbesu dhammesu kiṁ disvā kiṁ abhiññāya jivhaṁ jivhāviññāṇaṁ jivhāviññāṇaviññātabbe dhamme ‘netaṁ mama, nesohamasmi, na meso attā’ti samanupassasi …</span><br />
</p>
<p id="sn35p87c9p3">
<span class="pali m-text">manasmiṁ, āvuso channa, manoviññāṇe manoviññāṇaviññātabbesu dhammesu kiṁ disvā kiṁ abhiññāya manaṁ manoviññāṇaṁ manoviññāṇaviññātabbe dhamme ‘netaṁ mama, nesohamasmi, na meso attā’ti samanupassasī”ti?</span><br />
</p>
<p id="sn35p87c10p1">
<span class="pali m-text">“Cakkhusmiṁ, āvuso sāriputta, cakkhuviññāṇe cakkhuviññāṇaviññātabbesu dhammesu nirodhaṁ disvā nirodhaṁ abhiññāya cakkhuṁ cakkhuviññāṇaṁ cakkhuviññāṇaviññātabbe dhamme ‘netaṁ mama, nesohamasmi, na meso attā’ti samanupassāmi …pe…</span><br />
<span class="sujato m-text">“Reverend Sāriputta, after seeing cessation, after directly knowing cessation in these things I regard them in this way: ‘This is not mine, I am not this, this is not my self’.”</span><br />
</p>
<p id="sn35p87c10p2">
<span class="pali m-text">jivhāya, āvuso sāriputta, jivhāviññāṇe jivhāviññāṇaviññātabbesu dhammesu nirodhaṁ disvā nirodhaṁ abhiññāya jivhaṁ jivhāviññāṇaṁ jivhāviññāṇaviññātabbe dhamme ‘netaṁ mama, nesohamasmi, na meso attā’ti samanupassāmi …pe…</span><br />
</p>
<p id="sn35p87c10p3">
<span class="pali m-text">manasmiṁ, āvuso sāriputta, manoviññāṇe manoviññāṇaviññātabbesu dhammesu nirodhaṁ disvā nirodhaṁ abhiññāya manaṁ manoviññāṇaṁ manoviññāṇaviññātabbe dhamme ‘netaṁ mama, nesohamasmi, na meso attā’ti samanupassāmī”ti.</span><br />
</p>
<p id="sn35p87c11p1">
<span class="pali m-text">Evaṁ vutte, āyasmā mahācundo āyasmantaṁ channaṁ etadavoca:</span><br />
<span class="sujato m-text">When he said this, Venerable Mahācunda said to Venerable Channa,</span><br />
</p>
<p id="sn35p87c11p2">
<span class="pali m-text">“tasmātiha, āvuso channa, idampi tassa bhagavato sāsanaṁ niccakappaṁ sādhukaṁ manasi kātabbaṁ:</span><br />
<span class="sujato m-text">“So, Reverend Channa, you should regularly apply your mind well to this instruction of the Buddha:</span><br />
</p>
<p id="sn35p87c11p3">
<span class="pali m-text">‘nissitassa calitaṁ, anissitassa calitaṁ natthi.</span><br />
<span class="sujato m-text">‘For the dependent there is agitation. For the independent there’s no agitation.</span><br />
</p>
<p id="sn35p87c11p4">
<span class="pali m-text">Calite asati passaddhi hoti.</span><br />
<span class="sujato m-text">When there’s no agitation there is tranquility.</span><br />
</p>
<p id="sn35p87c11p5">
<span class="pali m-text">Passaddhiyā sati nati na hoti.</span><br />
<span class="sujato m-text">When there’s tranquility there’s no inclination.</span><br />
</p>
<p id="sn35p87c11p6">
<span class="pali m-text">Natiyā asati āgatigati na hoti.</span><br />
<span class="sujato m-text">When there’s no inclination, there’s no coming and going.</span><br />
</p>
<p id="sn35p87c11p7">
<span class="pali m-text">Āgatigatiyā asati cutūpapāto na hoti.</span><br />
<span class="sujato m-text">When there’s no coming and going, there’s no passing away and reappearing.</span><br />
</p>
<p id="sn35p87c11p8">
<span class="pali m-text">Cutūpapāte asati nevidha na huraṁ na ubhayamantarena.</span><br />
<span class="sujato m-text">When there’s no passing away and reappearing, there’s no this world or world beyond or between the two.</span><br />
</p>
<p id="sn35p87c11p9">
<span class="pali m-text">Esevanto dukkhassā’”ti.</span><br />
<span class="sujato m-text">Just this is the end of suffering.’”</span><br />
</p>
<p id="sn35p87c12p1">
<span class="pali m-text">Atha kho āyasmā ca sāriputto āyasmā ca mahācundo āyasmantaṁ channaṁ iminā ovādena ovaditvā uṭṭhāyāsanā pakkamiṁsu.</span><br />
<span class="sujato m-text">And when the venerables Sāriputta and Mahācunda had given Venerable Channa this advice they got up from their seat and left.</span><br />
</p>
<p id="sn35p87c12p2">
<span class="pali m-text">Atha kho āyasmā channo acirapakkantesu tesu āyasmantesu satthaṁ āharesi.</span><br />
<span class="sujato m-text">Not long after those venerables had left, Venerable Channa slit his wrists.</span><br />
</p>
<p id="sn35p87c13p1">
<span class="pali m-text">Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca:</span><br />
<span class="sujato m-text">Then Sāriputta went up to the Buddha, bowed, sat down to one side, and said to him,</span><br />
</p>
<p id="sn35p87c13p2">
<span class="pali m-text">“āyasmatā, bhante, channena satthaṁ āharitaṁ.</span><br />
<span class="sujato m-text">“Sir, Venerable Channa has slit his wrists.</span><br />
</p>
<p id="sn35p87c13p3">
<span class="pali m-text">Tassa kā gati ko abhisamparāyo”ti?</span><br />
<span class="sujato m-text">Where has he been reborn in his next life?”</span><br />
</p>
<p id="sn35p87c13p4">
<span class="pali m-text">“Nanu te, sāriputta, channena bhikkhunā sammukhāyeva anupavajjatā byākatā”ti?</span><br />
<span class="sujato m-text">“Sāriputta, didn’t the mendicant Channa declare his blamelessness to you personally?”</span><br />
</p>
<p id="sn35p87c13p5">
<span class="pali m-text">“Atthi, bhante, pubbavijjanaṁ nāma vajjigāmo.</span><br />
<span class="sujato m-text">“Sir, there is a Vajjian village named Pubbavijjhana</span><br />
</p>
<p id="sn35p87c13p6">
<span class="pali m-text">Tatthāyasmato channassa mittakulāni suhajjakulāni upavajjakulānī”ti.</span><br />
<span class="sujato m-text">where Channa had families with whom he was friendly, intimate, and familiar.”</span><br />
</p>
<p id="sn35p87c13p7">
<span class="pali m-text">“Honti hete, sāriputta, channassa bhikkhuno mittakulāni suhajjakulāni upavajjakulāni.</span><br />
<span class="sujato m-text">“The mendicant Channa did indeed have such families, Sāriputta.</span><br />
</p>
<p id="sn35p87c13p8">
<span class="pali m-text">Na kho panāhaṁ, sāriputta, ettāvatā saupavajjoti vadāmi.</span><br />
<span class="sujato m-text">But this is not enough for me to call someone ‘blameworthy’.</span><br />
</p>
<p id="sn35p87c13p9">
<span class="pali m-text">Yo kho, sāriputta, tañca kāyaṁ nikkhipati, aññañca kāyaṁ upādiyati, tamahaṁ saupavajjoti vadāmi.</span><br />
<span class="sujato m-text">When someone lays down this body and takes up another body, I call them ‘blameworthy’.</span><br />
</p>
<p id="sn35p87c13p10">
<span class="pali m-text">Taṁ channassa bhikkhuno natthi.</span><br />
<span class="sujato m-text">But the mendicant Channa did no such thing.</span><br />
</p>
<p id="sn35p87c13p11">
<span class="pali m-text">‘Anupavajjaṁ channena bhikkhunā satthaṁ āharitan’ti—</span><br />
<span class="sujato m-text">You should remember this: ‘The mendicant Channa slit his wrists blamelessly.’”</span><br />
</p>
<p id="sn35p87c13p12">
<span class="pali m-text">evametaṁ, sāriputta, dhārehī”ti.</span><br />
</p>
<p id="sn35p87c13p13">
<span class="pali m-text">Catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0035p0086.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0035p0088.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>