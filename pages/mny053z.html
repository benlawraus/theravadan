<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 143 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny053z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 143" />
  <meta name="twitter:title" content="Majjhima Nikāya 143" />
  <meta property="og:url" content="https://www.theravadan.org/pages/mny053z.html" />
  <meta property="og:description" content="Translators: sujato Middle Discourses 143 Anāthapiṇḍikovādasutta Advice to Anāthapiṇḍika Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena anāthapiṇḍiko …" />
  <meta name="twitter:description" content="Translators: sujato Middle Discourses 143 Anāthapiṇḍikovādasutta Advice to Anāthapiṇḍika Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena anāthapiṇḍiko …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 143
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Middle Discourses 143</span></p>
<p id="mn143c0p2">
<span class="m-text m-primary">Anāthapiṇḍikovādasutta</span><br />
<span class="m-text">Advice to Anāthapiṇḍika</span><br />
</p>
<p id="mn143c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn143c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn143c2p1">
<span class="m-text m-primary">Tena kho pana samayena anāthapiṇḍiko gahapati ābādhiko hoti dukkhito bāḷhagilāno.</span><br />
<span class="m-text">Now at that time the householder Anāthapiṇḍika was sick, suffering, gravely ill.</span><br />
</p>
<p id="mn143c2p2">
<span class="m-text m-primary">Atha kho anāthapiṇḍiko gahapati aññataraṁ purisaṁ āmantesi:</span><br />
<span class="m-text">Then he addressed a man,</span><br />
</p>
<p id="mn143c2p3">
<span class="m-text m-primary">“ehi tvaṁ, ambho purisa, yena bhagavā tenupasaṅkama; upasaṅkamitvā mama vacanena bhagavato pāde sirasā vandāhi:</span><br />
<span class="m-text">“Please, mister, go to the Buddha, and in my name bow with your head to his feet. Say to him:</span><br />
</p>
<p id="mn143c2p4">
<span class="m-text m-primary">‘anāthapiṇḍiko, bhante, gahapati ābādhiko dukkhito bāḷhagilāno.</span><br />
<span class="m-text">‘Sir, the householder Anāthapiṇḍika is sick, suffering, gravely ill.</span><br />
</p>
<p id="mn143c2p5">
<span class="m-text m-primary">So bhagavato pāde sirasā vandatī’ti.</span><br />
<span class="m-text">He bows with his head to your feet.’</span><br />
</p>
<p id="mn143c2p6">
<span class="m-text m-primary">Yena cāyasmā sāriputto tenupasaṅkama; upasaṅkamitvā mama vacanena āyasmato sāriputtassa pāde sirasā vandāhi:</span><br />
<span class="m-text">Then go to Venerable Sāriputta, and in my name bow with your head to his feet. Say to him:</span><br />
</p>
<p id="mn143c2p7">
<span class="m-text m-primary">‘anāthapiṇḍiko, bhante, gahapati ābādhiko dukkhito bāḷhagilāno.</span><br />
<span class="m-text">‘Sir, the householder Anāthapiṇḍika is sick, suffering, gravely ill.</span><br />
</p>
<p id="mn143c2p8">
<span class="m-text m-primary">So āyasmato sāriputtassa pāde sirasā vandatī’ti.</span><br />
<span class="m-text">He bows with his head to your feet.’</span><br />
</p>
<p id="mn143c2p9">
<span class="m-text m-primary">Evañca vadehi:</span><br />
<span class="m-text">And then say:</span><br />
</p>
<p id="mn143c2p10">
<span class="m-text m-primary">‘sādhu kira, bhante, āyasmā sāriputto yena anāthapiṇḍikassa gahapatissa nivesanaṁ tenupasaṅkamatu anukampaṁ upādāyā’”ti.</span><br />
<span class="m-text">‘Sir, please visit him at his home out of compassion.’”</span><br />
</p>
<p id="mn143c2p11">
<span class="m-text m-primary">“Evaṁ, bhante”ti kho so puriso anāthapiṇḍikassa gahapatissa paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so puriso bhagavantaṁ etadavoca:</span><br />
<span class="m-text">“Yes, sir,” that man replied. He did as Anāthapiṇḍika asked.</span><br />
</p>
<p id="mn143c2p12">
<span class="m-text m-primary">“anāthapiṇḍiko, bhante, gahapati ābādhiko dukkhito bāḷhagilāno.</span><br />
</p>
<p id="mn143c2p13">
<span class="m-text m-primary">So bhagavato pāde sirasā vandatī”ti.</span><br />
</p>
<p id="mn143c2p14">
<span class="m-text m-primary">Yena cāyasmā sāriputto tenupasaṅkami; upasaṅkamitvā āyasmantaṁ sāriputtaṁ abhivādetvā ekamantaṁ nisīdi. Ekamantaṁ nisinno kho so puriso āyasmantaṁ sāriputtaṁ etadavoca:</span><br />
</p>
<p id="mn143c2p15">
<span class="m-text m-primary">“anāthapiṇḍiko, bhante, gahapati ābādhiko dukkhito bāḷhagilāno.</span><br />
</p>
<p id="mn143c2p16">
<span class="m-text m-primary">So āyasmato sāriputtassa pāde sirasā vandati;</span><br />
</p>
<p id="mn143c2p17">
<span class="m-text m-primary">evañca vadeti:</span><br />
</p>
<p id="mn143c2p18">
<span class="m-text m-primary">‘sādhu kira, bhante, āyasmā sāriputto yena anāthapiṇḍikassa gahapatissa nivesanaṁ tenupasaṅkamatu anukampaṁ upādāyā’”ti.</span><br />
</p>
<p id="mn143c2p19">
<span class="m-text m-primary">Adhivāsesi kho āyasmā sāriputto tuṇhībhāvena.</span><br />
<span class="m-text">Sāriputta consented in silence.</span><br />
</p>
<p id="mn143c3p1">
<span class="m-text m-primary">Atha kho āyasmā sāriputto nivāsetvā pattacīvaramādāya āyasmatā ānandena pacchāsamaṇena yena anāthapiṇḍikassa gahapatissa nivesanaṁ tenupasaṅkami; upasaṅkamitvā paññatte āsane nisīdi. Nisajja kho āyasmā sāriputto anāthapiṇḍikaṁ gahapatiṁ etadavoca:</span><br />
<span class="m-text">Then Venerable Sāriputta robed up in the morning and, taking his bowl and robe, went with Venerable Ānanda as his second monk to Anāthapiṇḍika’s home. He sat down on the seat spread out, and said to Anāthapiṇḍika,</span><br />
</p>
<p id="mn143c3p2">
<span class="m-text m-primary">“kacci te, gahapati, khamanīyaṁ, kacci yāpanīyaṁ? Kacci te dukkhā vedanā paṭikkamanti, no abhikkamanti; paṭikkamosānaṁ paññāyati, no abhikkamo”ti?</span><br />
<span class="m-text">“I hope you’re keeping well, householder; I hope you’re alright. And I hope the pain is fading, not growing, that its fading is evident, not its growing.”</span><br />
</p>
<p id="mn143c4p1">
<span class="m-text m-primary">“Na me, bhante sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo.</span><br />
<span class="m-text">“I’m not keeping well, Master Sāriputta, I’m not alright. The pain is terrible and growing, not fading, its growing, not its fading, is evident.</span><br />
</p>
<p id="mn143c4p2">
<span class="m-text m-primary">Seyyathāpi, bhante sāriputta, balavā puriso tiṇhena sikharena muddhani abhimattheyya; evameva kho me, bhante sāriputta, adhimattā vātā muddhani ūhananti.</span><br />
<span class="m-text">The winds piercing my head are so severe, it feels like a strong man drilling into my head with a sharp point.</span><br />
</p>
<p id="mn143c4p3">
<span class="m-text m-primary">Na me, bhante sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo.</span><br />
</p>
<p id="mn143c4p4">
<span class="m-text m-primary">Seyyathāpi, bhante sāriputta, balavā puriso daḷhena varattakhaṇḍena sīse sīsaveṭhaṁ dadeyya; evameva kho me, bhante sāriputta, adhimattā sīse sīsavedanā.</span><br />
<span class="m-text">The pain in my head is so severe, it feels like a strong man tightening a tough leather strap around my head.</span><br />
</p>
<p id="mn143c4p5">
<span class="m-text m-primary">Na me, bhante sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo.</span><br />
</p>
<p id="mn143c4p6">
<span class="m-text m-primary">Seyyathāpi, bhante sāriputta, dakkho goghātako vā goghātakantevāsī vā tiṇhena govikantanena kucchiṁ parikanteyya; evameva kho me, bhante sāriputta, adhimattā vātā kucchiṁ parikantanti.</span><br />
<span class="m-text">The winds piercing my belly are so severe, it feels like a deft butcher or their apprentice is slicing my belly open with a meat cleaver.</span><br />
</p>
<p id="mn143c4p7">
<span class="m-text m-primary">Na me, bhante sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo.</span><br />
</p>
<p id="mn143c4p8">
<span class="m-text m-primary">Seyyathāpi, bhante sāriputta, dve balavanto purisā dubbalataraṁ purisaṁ nānābāhāsu gahetvā aṅgārakāsuyā santāpeyyuṁ, samparitāpeyyuṁ; evameva kho me, bhante sāriputta, adhimatto kāyasmiṁ ḍāho.</span><br />
<span class="m-text">The burning in my body is so severe, it feels like two strong men grabbing a weaker man by the arms to burn and scorch him on a pit of glowing coals. That’s how severe the burning is in my body.</span><br />
</p>
<p id="mn143c4p9">
<span class="m-text m-primary">Na me, bhante sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo”ti.</span><br />
<span class="m-text">I’m not keeping well, Master Sāriputta, I’m not alright. The pain is terrible and growing, not fading, its growing, not its fading, is evident.”</span><br />
</p>
<p id="mn143c5p1">
<span class="m-text m-primary">“Tasmātiha te, gahapati, evaṁ sikkhitabbaṁ:</span><br />
<span class="m-text">“That’s why, householder, you should train like this:</span><br />
</p>
<p id="mn143c5p2">
<span class="m-text m-primary">‘na cakkhuṁ upādiyissāmi, na ca me cakkhunissitaṁ viññāṇaṁ bhavissatī’ti.</span><br />
<span class="m-text">‘I shall not grasp the eye, and there shall be no consciousness of mine dependent on the eye.’</span><br />
</p>
<p id="mn143c5p3">
<span class="m-text m-primary">Evañhi te, gahapati, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn143c5p4">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
<span class="m-text">You should train like this:</span><br />
</p>
<p id="mn143c5p5">
<span class="m-text m-primary">‘na sotaṁ upādiyissāmi, na ca me sotanissitaṁ viññāṇaṁ bhavissatī’ti.</span><br />
<span class="m-text">‘I shall not grasp the ear, and there shall be no consciousness of mine dependent on the ear.’ …</span><br />
</p>
<p id="mn143c5p6">
<span class="m-text m-primary">Evañhi te, gahapati, sikkhitabbaṁ.</span><br />
</p>
<p id="mn143c5p7">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
</p>
<p id="mn143c5p8">
<span class="m-text m-primary">‘na ghānaṁ upādiyissāmi, na ca me ghānanissitaṁ viññāṇaṁ bhavissatī’ti.</span><br />
<span class="m-text">‘I shall not grasp the nose, and there shall be no consciousness of mine dependent on the nose.’ …</span><br />
</p>
<p id="mn143c5p9">
<span class="m-text m-primary">Evañhi te, gahapati, sikkhitabbaṁ.</span><br />
</p>
<p id="mn143c5p10">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
</p>
<p id="mn143c5p11">
<span class="m-text m-primary">‘na jivhaṁ upādiyissāmi, na ca me jivhānissitaṁ viññāṇaṁ bhavissatī’ti.</span><br />
<span class="m-text">‘I shall not grasp the tongue, and there shall be no consciousness of mine dependent on the tongue.’ …</span><br />
</p>
<p id="mn143c5p12">
<span class="m-text m-primary">Evañhi te, gahapati, sikkhitabbaṁ.</span><br />
</p>
<p id="mn143c5p13">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
</p>
<p id="mn143c5p14">
<span class="m-text m-primary">‘na kāyaṁ upādiyissāmi, na ca me kāyanissitaṁ viññāṇaṁ bhavissatī’ti.</span><br />
<span class="m-text">‘I shall not grasp the body, and there shall be no consciousness of mine dependent on the body.’ …</span><br />
</p>
<p id="mn143c5p15">
<span class="m-text m-primary">Evañhi te, gahapati, sikkhitabbaṁ.</span><br />
</p>
<p id="mn143c5p16">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
</p>
<p id="mn143c5p17">
<span class="m-text m-primary">‘na manaṁ upādiyissāmi, na ca me manonissitaṁ viññāṇaṁ bhavissatī’ti.</span><br />
<span class="m-text">‘I shall not grasp the mind, and there shall be no consciousness of mine dependent on the mind.’</span><br />
</p>
<p id="mn143c5p18">
<span class="m-text m-primary">Evañhi te, gahapati, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn143c6p1">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
<span class="m-text">You should train like this:</span><br />
</p>
<p id="mn143c6p2">
<span class="m-text m-primary">‘na rūpaṁ upādiyissāmi, na ca me rūpanissitaṁ viññāṇaṁ bhavissatī’ti.</span><br />
<span class="m-text">‘I shall not grasp sight, and there shall be no consciousness of mine dependent on sight.’ …</span><br />
</p>
<p id="mn143c6p3">
<span class="m-text m-primary">Evañhi te, gahapati, sikkhitabbaṁ.</span><br />
</p>
<p id="mn143c6p4">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
</p>
<p id="mn143c6p5">
<span class="m-text m-primary">‘na saddaṁ upādiyissāmi …pe…</span><br />
<span class="m-text">‘I shall not grasp sound …</span><br />
</p>
<p id="mn143c6p6">
<span class="m-text m-primary">na gandhaṁ upādiyissāmi …</span><br />
<span class="m-text">smell …</span><br />
</p>
<p id="mn143c6p7">
<span class="m-text m-primary">na rasaṁ upādiyissāmi …</span><br />
<span class="m-text">taste …</span><br />
</p>
<p id="mn143c6p8">
<span class="m-text m-primary">na phoṭṭhabbaṁ upādiyissāmi …</span><br />
<span class="m-text">touch …</span><br />
</p>
<p id="mn143c6p9">
<span class="m-text m-primary">na dhammaṁ upādiyissāmi, na ca me dhammanissitaṁ viññāṇaṁ bhavissatī’ti.</span><br />
<span class="m-text">thought, and there shall be no consciousness of mine dependent on thought.’</span><br />
</p>
<p id="mn143c6p10">
<span class="m-text m-primary">Evañhi te, gahapati, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn143c7p1">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
<span class="m-text">You should train like this:</span><br />
</p>
<p id="mn143c7p2">
<span class="m-text m-primary">‘na cakkhuviññāṇaṁ upādiyissāmi, na ca me cakkhuviññāṇanissitaṁ viññāṇaṁ bhavissatī’ti.</span><br />
<span class="m-text">‘I shall not grasp eye consciousness, and there shall be no consciousness of mine dependent on eye consciousness.’ …</span><br />
</p>
<p id="mn143c7p3">
<span class="m-text m-primary">Evañhi te, gahapati, sikkhitabbaṁ.</span><br />
</p>
<p id="mn143c7p4">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
</p>
<p id="mn143c7p5">
<span class="m-text m-primary">‘na sotaviññāṇaṁ upādiyissāmi …</span><br />
<span class="m-text">‘I shall not grasp ear consciousness …</span><br />
</p>
<p id="mn143c7p6">
<span class="m-text m-primary">na ghānaviññāṇaṁ upādiyissāmi …</span><br />
<span class="m-text">nose consciousness …</span><br />
</p>
<p id="mn143c7p7">
<span class="m-text m-primary">na jivhāviññāṇaṁ upādiyissāmi …</span><br />
<span class="m-text">tongue consciousness …</span><br />
</p>
<p id="mn143c7p8">
<span class="m-text m-primary">na kāyaviññāṇaṁ upādiyissāmi …</span><br />
<span class="m-text">body consciousness …</span><br />
</p>
<p id="mn143c7p9">
<span class="m-text m-primary">na manoviññāṇaṁ upādiyissāmi, na ca me manoviññāṇanissitaṁ viññāṇaṁ bhavissatī’ti.</span><br />
<span class="m-text">mind consciousness, and there shall be no consciousness of mine dependent on mind consciousness.’</span><br />
</p>
<p id="mn143c7p10">
<span class="m-text m-primary">Evañhi te, gahapati, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn143c8p1">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
<span class="m-text">You should train like this:</span><br />
</p>
<p id="mn143c8p2">
<span class="m-text m-primary">‘na cakkhusamphassaṁ upādiyissāmi, na ca me cakkhusamphassanissitaṁ viññāṇaṁ bhavissatī’ti.</span><br />
<span class="m-text">‘I shall not grasp eye contact …</span><br />
</p>
<p id="mn143c8p3">
<span class="m-text m-primary">Evañhi te, gahapati, sikkhitabbaṁ.</span><br />
</p>
<p id="mn143c8p4">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
</p>
<p id="mn143c8p5">
<span class="m-text m-primary">‘na sotasamphassaṁ upādiyissāmi …</span><br />
<span class="m-text">ear contact …</span><br />
</p>
<p id="mn143c8p6">
<span class="m-text m-primary">na ghānasamphassaṁ upādiyissāmi …</span><br />
<span class="m-text">nose contact …</span><br />
</p>
<p id="mn143c8p7">
<span class="m-text m-primary">na jivhāsamphassaṁ upādiyissāmi …</span><br />
<span class="m-text">tongue contact …</span><br />
</p>
<p id="mn143c8p8">
<span class="m-text m-primary">na kāyasamphassaṁ upādiyissāmi …</span><br />
<span class="m-text">body contact …</span><br />
</p>
<p id="mn143c8p9">
<span class="m-text m-primary">na manosamphassaṁ upādiyissāmi, na ca me manosamphassanissitaṁ viññāṇaṁ bhavissatī’ti.</span><br />
<span class="m-text">mind contact, and there shall be no consciousness of mine dependent on mind contact.’</span><br />
</p>
<p id="mn143c8p10">
<span class="m-text m-primary">Evañhi te, gahapati, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn143c9p1">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
<span class="m-text">You should train like this:</span><br />
</p>
<p id="mn143c9p2">
<span class="m-text m-primary">‘na cakkhusamphassajaṁ vedanaṁ upādiyissāmi, na ca me cakkhusamphassajāvedanānissitaṁ viññāṇaṁ bhavissatī’ti.</span><br />
<span class="m-text">‘I shall not grasp feeling born of eye contact …</span><br />
</p>
<p id="mn143c9p3">
<span class="m-text m-primary">Evañhi te, gahapati, sikkhitabbaṁ.</span><br />
</p>
<p id="mn143c9p4">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
</p>
<p id="mn143c9p5">
<span class="m-text m-primary">‘na sotasamphassajaṁ vedanaṁ upādiyissāmi …</span><br />
<span class="m-text">feeling born of ear contact …</span><br />
</p>
<p id="mn143c9p6">
<span class="m-text m-primary">na ghānasamphassajaṁ vedanaṁ upādiyissāmi …</span><br />
<span class="m-text">feeling born of nose contact …</span><br />
</p>
<p id="mn143c9p7">
<span class="m-text m-primary">na jivhāsamphassajaṁ vedanaṁ upādiyissāmi …</span><br />
<span class="m-text">feeling born of tongue contact …</span><br />
</p>
<p id="mn143c9p8">
<span class="m-text m-primary">na kāyasamphassajaṁ vedanaṁ upādiyissāmi …</span><br />
<span class="m-text">feeling born of body contact …</span><br />
</p>
<p id="mn143c9p9">
<span class="m-text m-primary">na manosamphassajaṁ vedanaṁ upādiyissāmi, na ca me manosamphassajāvedanānissitaṁ viññāṇaṁ bhavissatī’ti.</span><br />
<span class="m-text">feeling born of mind contact, and there shall be no consciousness of mine dependent on the feeling born of mind contact.’</span><br />
</p>
<p id="mn143c9p10">
<span class="m-text m-primary">Evañhi te, gahapati, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn143c10p1">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
<span class="m-text">You should train like this:</span><br />
</p>
<p id="mn143c10p2">
<span class="m-text m-primary">‘na pathavīdhātuṁ upādiyissāmi, na ca me pathavīdhātunissitaṁ viññāṇaṁ bhavissatī’ti.</span><br />
<span class="m-text">‘I shall not grasp the earth element …</span><br />
</p>
<p id="mn143c10p3">
<span class="m-text m-primary">Evañhi te, gahapati, sikkhitabbaṁ.</span><br />
</p>
<p id="mn143c10p4">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
</p>
<p id="mn143c10p5">
<span class="m-text m-primary">‘na āpodhātuṁ upādiyissāmi …</span><br />
<span class="m-text">water element …</span><br />
</p>
<p id="mn143c10p6">
<span class="m-text m-primary">na tejodhātuṁ upādiyissāmi …</span><br />
<span class="m-text">fire element …</span><br />
</p>
<p id="mn143c10p7">
<span class="m-text m-primary">na vāyodhātuṁ upādiyissāmi …</span><br />
<span class="m-text">air element …</span><br />
</p>
<p id="mn143c10p8">
<span class="m-text m-primary">na ākāsadhātuṁ upādiyissāmi …</span><br />
<span class="m-text">space element …</span><br />
</p>
<p id="mn143c10p9">
<span class="m-text m-primary">na viññāṇadhātuṁ upādiyissāmi, na ca me viññāṇadhātunissitaṁ viññāṇaṁ bhavissatī’ti.</span><br />
<span class="m-text">consciousness element, and there shall be no consciousness of mine dependent on the consciousness element.’</span><br />
</p>
<p id="mn143c10p10">
<span class="m-text m-primary">Evañhi te, gahapati, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn143c11p1">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
<span class="m-text">You should train like this:</span><br />
</p>
<p id="mn143c11p2">
<span class="m-text m-primary">‘na rūpaṁ upādiyissāmi, na ca me rūpanissitaṁ viññāṇaṁ bhavissatī’ti.</span><br />
<span class="m-text">‘I shall not grasp form …</span><br />
</p>
<p id="mn143c11p3">
<span class="m-text m-primary">Evañhi te, gahapati, sikkhitabbaṁ.</span><br />
</p>
<p id="mn143c11p4">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
</p>
<p id="mn143c11p5">
<span class="m-text m-primary">‘na vedanaṁ upādiyissāmi …</span><br />
<span class="m-text">feeling …</span><br />
</p>
<p id="mn143c11p6">
<span class="m-text m-primary">na saññaṁ upādiyissāmi …</span><br />
<span class="m-text">perception …</span><br />
</p>
<p id="mn143c11p7">
<span class="m-text m-primary">na saṅkhāre upādiyissāmi …</span><br />
<span class="m-text">choices …</span><br />
</p>
<p id="mn143c11p8">
<span class="m-text m-primary">na viññāṇaṁ upādiyissāmi, na ca me viññāṇanissitaṁ viññāṇaṁ bhavissatī’ti.</span><br />
<span class="m-text">consciousness, and there shall be no consciousness of mine dependent on consciousness.’</span><br />
</p>
<p id="mn143c11p9">
<span class="m-text m-primary">Evañhi te, gahapati, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn143c12p1">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
<span class="m-text">You should train like this:</span><br />
</p>
<p id="mn143c12p2">
<span class="m-text m-primary">‘na ākāsānañcāyatanaṁ upādiyissāmi, na ca me ākāsānañcāyatananissitaṁ viññāṇaṁ bhavissatī’ti.</span><br />
<span class="m-text">‘I shall not grasp the dimension of infinite space …</span><br />
</p>
<p id="mn143c12p3">
<span class="m-text m-primary">Evañhi te, gahapati, sikkhitabbaṁ.</span><br />
</p>
<p id="mn143c12p4">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
</p>
<p id="mn143c12p5">
<span class="m-text m-primary">‘na viññāṇañcāyatanaṁ upādiyissāmi …</span><br />
<span class="m-text">the dimension of infinite consciousness …</span><br />
</p>
<p id="mn143c12p6">
<span class="m-text m-primary">na ākiñcaññāyatanaṁ upādiyissāmi …</span><br />
<span class="m-text">the dimension of nothingness …</span><br />
</p>
<p id="mn143c12p7">
<span class="m-text m-primary">na nevasaññānāsaññāyatanaṁ upādiyissāmi, na ca me nevasaññānāsaññāyatananissitaṁ viññāṇaṁ bhavissatī’ti.</span><br />
<span class="m-text">the dimension of neither perception nor non-perception, and there shall be no consciousness of mine dependent on the dimension of neither perception nor non-perception.’</span><br />
</p>
<p id="mn143c12p8">
<span class="m-text m-primary">Evañhi te, gahapati, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn143c13p1">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
<span class="m-text">You should train like this:</span><br />
</p>
<p id="mn143c13p2">
<span class="m-text m-primary">‘na idhalokaṁ upādiyissāmi, na ca me idhalokanissitaṁ viññāṇaṁ bhavissatī’ti.</span><br />
<span class="m-text">‘I shall not grasp this world, and there shall be no consciousness of mine dependent on this world.’</span><br />
</p>
<p id="mn143c13p3">
<span class="m-text m-primary">Evañhi te, gahapati, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn143c14p1">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
<span class="m-text">You should train like this:</span><br />
</p>
<p id="mn143c14p2">
<span class="m-text m-primary">‘na paralokaṁ upādiyissāmi, na ca me paralokanissitaṁ viññāṇaṁ bhavissatī’ti.</span><br />
<span class="m-text">‘I shall not grasp the other world, and there shall be no consciousness of mine dependent on the other world.’</span><br />
</p>
<p id="mn143c14p3">
<span class="m-text m-primary">Evañhi te, gahapati, sikkhitabbaṁ.</span><br />
<span class="m-text">That’s how you should train.</span><br />
</p>
<p id="mn143c14p4">
<span class="m-text m-primary">Tasmātiha te, gahapati, evaṁ sikkhitabbaṁ:</span><br />
<span class="m-text">You should train like this:</span><br />
</p>
<p id="mn143c14p5">
<span class="m-text m-primary">‘yampi me diṭṭhaṁ sutaṁ mutaṁ viññātaṁ pattaṁ pariyesitaṁ anupariyesitaṁ anucaritaṁ manasā tampi na upādiyissāmi, na ca me tannissitaṁ viññāṇaṁ bhavissatī’ti.</span><br />
<span class="m-text">‘I shall not grasp whatever is seen, heard, thought, known, sought, and explored by my mind, and there shall be no consciousness of mine dependent on that.’</span><br />
</p>
<p id="mn143c14p6">
<span class="m-text m-primary">Evañhi te, gahapati, sikkhitabban”ti.</span><br />
<span class="m-text">That’s how you should train.”</span><br />
</p>
<p id="mn143c15p1">
<span class="m-text m-primary">Evaṁ vutte, anāthapiṇḍiko gahapati parodi, assūni pavattesi.</span><br />
<span class="m-text">When he said this, Anāthapiṇḍika cried and burst out in tears.</span><br />
</p>
<p id="mn143c15p2">
<span class="m-text m-primary">Atha kho āyasmā ānando anāthapiṇḍikaṁ gahapatiṁ etadavoca:</span><br />
<span class="m-text">Venerable Ānanda said to him,</span><br />
</p>
<p id="mn143c15p3">
<span class="m-text m-primary">“olīyasi kho tvaṁ, gahapati, saṁsīdasi kho tvaṁ, gahapatī”ti?</span><br />
<span class="m-text">“Are you failing, householder? Are you fading, householder?”</span><br />
</p>
<p id="mn143c15p4">
<span class="m-text m-primary">“Nāhaṁ, bhante ānanda, olīyāmi, napi saṁsīdāmi;</span><br />
<span class="m-text">“No, sir.</span><br />
</p>
<p id="mn143c15p5">
<span class="m-text m-primary">api ca me dīgharattaṁ satthā payirupāsito manobhāvanīyā ca bhikkhū;</span><br />
<span class="m-text">But for a long time I have paid homage to the Buddha and the esteemed mendicants.</span><br />
</p>
<p id="mn143c15p6">
<span class="m-text m-primary">na ca me evarūpī dhammī kathā sutapubbā”ti.</span><br />
<span class="m-text">Yet I have never before heard such a Dhamma talk.”</span><br />
</p>
<p id="mn143c15p7">
<span class="m-text m-primary">“Na kho, gahapati, gihīnaṁ odātavasanānaṁ evarūpī dhammī kathā paṭibhāti;</span><br />
<span class="m-text">“Householder, it does not occur to us to teach such a Dhamma talk to white-clothed laypeople.</span><br />
</p>
<p id="mn143c15p8">
<span class="m-text m-primary">pabbajitānaṁ kho, gahapati, evarūpī dhammī kathā paṭibhātī”ti.</span><br />
<span class="m-text">Rather, we teach like this to those gone forth.”</span><br />
</p>
<p id="mn143c15p9">
<span class="m-text m-primary">“Tena hi, bhante sāriputta, gihīnampi odātavasanānaṁ evarūpī dhammī kathā paṭibhātu.</span><br />
<span class="m-text">“Well then, Master Sāriputta, let it occur to you to teach such a Dhamma talk to white-clothed laypeople as well!</span><br />
</p>
<p id="mn143c15p10">
<span class="m-text m-primary">Santi hi, bhante, kulaputtā apparajakkhajātikā, assavanatā dhammassa parihāyanti;</span><br />
<span class="m-text">There are gentlemen with little dust in their eyes. They’re in decline because they haven’t heard the teaching.</span><br />
</p>
<p id="mn143c15p11">
<span class="m-text m-primary">bhavissanti dhammassa aññātāro”ti.</span><br />
<span class="m-text">There will be those who understand the teaching!”</span><br />
</p>
<p id="mn143c16p1">
<span class="m-text m-primary">Atha kho āyasmā ca sāriputto āyasmā ca ānando anāthapiṇḍikaṁ gahapatiṁ iminā ovādena ovaditvā uṭṭhāyāsanā pakkamiṁsu.</span><br />
<span class="m-text">And when the venerables Sāriputta and Ānanda had given the householder Anāthapiṇḍika this advice they got up from their seat and left.</span><br />
</p>
<p id="mn143c16p2">
<span class="m-text m-primary">Atha kho anāthapiṇḍiko gahapati, acirapakkante āyasmante ca sāriputte āyasmante ca ānande, kālamakāsi tusitaṁ kāyaṁ upapajji.</span><br />
<span class="m-text">Not long after they had left, Anāthapiṇḍika passed away and was reborn in the host of Joyful Gods.</span><br />
</p>
<p id="mn143c17p1">
<span class="m-text m-primary">Atha kho anāthapiṇḍiko devaputto abhikkantāya rattiyā abhikkantavaṇṇo kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi.</span><br />
<span class="m-text">Then, late at night, the glorious god Anāthapiṇḍika, lighting up the entire Jeta’s Grove, went up to the Buddha, bowed, stood to one side,</span><br />
</p>
<p id="mn143c17p2">
<span class="m-text m-primary">Ekamantaṁ ṭhito kho anāthapiṇḍiko devaputto bhagavantaṁ gāthāhi ajjhabhāsi:</span><br />
<span class="m-text">and addressed the Buddha in verse:</span><br />
</p>
<p id="mn143c17p3">
<span class="m-text m-primary">“Idañhi taṁ jetavanaṁ,</span><br />
<span class="m-text">“This is indeed that Jeta’s Grove,</span><br />
</p>
<p id="mn143c17p4">
<span class="m-text m-primary">isisaṅghanisevitaṁ;</span><br />
<span class="m-text">frequented by the Saṅgha of hermits,</span><br />
</p>
<p id="mn143c17p5">
<span class="m-text m-primary">Āvutthaṁ dhammarājena,</span><br />
<span class="m-text">where the King of Dhamma stayed:</span><br />
</p>
<p id="mn143c17p6">
<span class="m-text m-primary">pītisañjananaṁ mama.</span><br />
<span class="m-text">it brings me joy!</span><br />
</p>
<p id="mn143c17p7">
<span class="m-text m-primary">Kammaṁ vijjā ca dhammo ca,</span><br />
<span class="m-text">Deeds, knowledge, and principle;</span><br />
</p>
<p id="mn143c17p8">
<span class="m-text m-primary">sīlaṁ jīvitamuttamaṁ;</span><br />
<span class="m-text">ethical conduct, an excellent livelihood;</span><br />
</p>
<p id="mn143c17p9">
<span class="m-text m-primary">Etena maccā sujjhanti,</span><br />
<span class="m-text">by these are mortals purified,</span><br />
</p>
<p id="mn143c17p10">
<span class="m-text m-primary">na gottena dhanena vā.</span><br />
<span class="m-text">not by clan or wealth.</span><br />
</p>
<p id="mn143c17p11">
<span class="m-text m-primary">Tasmā hi paṇḍito poso,</span><br />
<span class="m-text">That’s why an astute person,</span><br />
</p>
<p id="mn143c17p12">
<span class="m-text m-primary">sampassaṁ atthamattano;</span><br />
<span class="m-text">seeing what’s good for themselves,</span><br />
</p>
<p id="mn143c17p13">
<span class="m-text m-primary">Yoniso vicine dhammaṁ,</span><br />
<span class="m-text">would examine the teaching rationally,</span><br />
</p>
<p id="mn143c17p14">
<span class="m-text m-primary">evaṁ tattha visujjhati.</span><br />
<span class="m-text">and thus be purified in it.</span><br />
</p>
<p id="mn143c17p15">
<span class="m-text m-primary">Sāriputtova paññāya,</span><br />
<span class="m-text">Sāriputta has true wisdom,</span><br />
</p>
<p id="mn143c17p16">
<span class="m-text m-primary">sīlena upasamena ca;</span><br />
<span class="m-text">ethics, and also peace.</span><br />
</p>
<p id="mn143c17p17">
<span class="m-text m-primary">Yopi pāraṅgato bhikkhu,</span><br />
<span class="m-text">Any mendicant who has crossed over</span><br />
</p>
<p id="mn143c17p18">
<span class="m-text m-primary">etāvaparamo siyā”ti.</span><br />
<span class="m-text">can at best equal him.”</span><br />
</p>
<p id="mn143c18p1">
<span class="m-text m-primary">Idamavoca anāthapiṇḍiko devaputto.</span><br />
<span class="m-text">This is what the god Anāthapiṇḍika said,</span><br />
</p>
<p id="mn143c18p2">
<span class="m-text m-primary">Samanuñño satthā ahosi.</span><br />
<span class="m-text">and the teacher approved.</span><br />
</p>
<p id="mn143c18p3">
<span class="m-text m-primary">Atha kho anāthapiṇḍiko devaputto:</span><br />
<span class="m-text">Then the god Anāthapiṇḍika,</span><br />
</p>
<p id="mn143c18p4">
<span class="m-text m-primary">“samanuñño me satthā”ti bhagavantaṁ abhivādetvā padakkhiṇaṁ katvā tatthevantaradhāyi.</span><br />
<span class="m-text">knowing that the teacher approved, bowed and respectfully circled the Buddha, keeping him on his right, before vanishing right there.</span><br />
</p>
<p id="mn143c19p1">
<span class="m-text m-primary">Atha kho bhagavā tassā rattiyā accayena bhikkhū āmantesi:</span><br />
<span class="m-text">Then, when the night had passed, the Buddha told the mendicants all that had happened.</span><br />
</p>
<p id="mn143c19p2">
<span class="m-text m-primary">“imaṁ, bhikkhave, rattiṁ aññataro devaputto abhikkantāya rattiyā abhikkantavaṇṇo kevalakappaṁ jetavanaṁ obhāsetvā yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi.</span><br />
</p>
<p id="mn143c19p3">
<span class="m-text m-primary">Ekamantaṁ ṭhito kho so devaputto maṁ gāthāhi ajjhabhāsi:</span><br />
</p>
<p id="mn143c19p4">
<span class="m-text m-primary">‘Idañhi taṁ jetavanaṁ,</span><br />
</p>
<p id="mn143c19p5">
<span class="m-text m-primary">isisaṅghanisevitaṁ;</span><br />
</p>
<p id="mn143c19p6">
<span class="m-text m-primary">Āvutthaṁ dhammarājena,</span><br />
</p>
<p id="mn143c19p7">
<span class="m-text m-primary">pītisañjananaṁ mama.</span><br />
</p>
<p id="mn143c19p8">
<span class="m-text m-primary">Kammaṁ vijjā ca dhammo ca,</span><br />
</p>
<p id="mn143c19p9">
<span class="m-text m-primary">sīlaṁ jīvitamuttamaṁ;</span><br />
</p>
<p id="mn143c19p10">
<span class="m-text m-primary">Etena maccā sujjhanti,</span><br />
</p>
<p id="mn143c19p11">
<span class="m-text m-primary">na gottena dhanena vā.</span><br />
</p>
<p id="mn143c19p12">
<span class="m-text m-primary">Tasmā hi paṇḍito poso,</span><br />
</p>
<p id="mn143c19p13">
<span class="m-text m-primary">sampassaṁ atthamattano;</span><br />
</p>
<p id="mn143c19p14">
<span class="m-text m-primary">Yoniso vicine dhammaṁ,</span><br />
</p>
<p id="mn143c19p15">
<span class="m-text m-primary">evaṁ tattha visujjhati.</span><br />
</p>
<p id="mn143c19p16">
<span class="m-text m-primary">Sāriputtova paññāya,</span><br />
</p>
<p id="mn143c19p17">
<span class="m-text m-primary">sīlena upasamena ca;</span><br />
</p>
<p id="mn143c19p18">
<span class="m-text m-primary">Yopi pāraṅgato bhikkhu,</span><br />
</p>
<p id="mn143c19p19">
<span class="m-text m-primary">etāvaparamo siyā’ti.</span><br />
</p>
<p id="mn143c19p20">
<span class="m-text m-primary">Idamavoca, bhikkhave, so devaputto.</span><br />
</p>
<p id="mn143c19p21">
<span class="m-text m-primary">‘Samanuñño me satthā’ti maṁ abhivādetvā padakkhiṇaṁ katvā tatthevantaradhāyī”ti.</span><br />
</p>
<p id="mn143c20p1">
<span class="m-text m-primary">Evaṁ vutte, āyasmā ānando bhagavantaṁ etadavoca:</span><br />
<span class="m-text">When he had spoken, Venerable Ānanda said to the Buddha:</span><br />
</p>
<p id="mn143c20p2">
<span class="m-text m-primary">“so hi nūna so, bhante, anāthapiṇḍiko devaputto bhavissati.</span><br />
<span class="m-text">“Sir, that god must surely have been Anāthapiṇḍika.</span><br />
</p>
<p id="mn143c20p3">
<span class="m-text m-primary">Anāthapiṇḍiko, bhante, gahapati āyasmante sāriputte abhippasanno ahosī”ti.</span><br />
<span class="m-text">For the householder Anāthapiṇḍika was devoted to Venerable Sāriputta.”</span><br />
</p>
<p id="mn143c20p4">
<span class="m-text m-primary">“Sādhu sādhu, ānanda.</span><br />
<span class="m-text">“Good, good, Ānanda.</span><br />
</p>
<p id="mn143c20p5">
<span class="m-text m-primary">Yāvatakaṁ kho, ānanda, takkāya pattabbaṁ, anuppattaṁ taṁ tayā.</span><br />
<span class="m-text">You’ve reached the logical conclusion, as far as logic goes.</span><br />
</p>
<p id="mn143c20p6">
<span class="m-text m-primary">Anāthapiṇḍiko so, ānanda, devaputto”ti.</span><br />
<span class="m-text">For that was indeed the god Anāthapiṇḍika.”</span><br />
</p>
<p id="mn143c20p7">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn143c20p8">
<span class="m-text m-primary">Attamano āyasmā ānando bhagavato bhāsitaṁ abhinandīti.</span><br />
<span class="m-text">Satisfied, Venerable Ānanda was happy with what the Buddha said.</span><br />
</p>
<p id="mn143c20p9">
<span class="m-text m-primary">Anāthapiṇḍikovādasuttaṁ niṭṭhitaṁ paṭhamaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>