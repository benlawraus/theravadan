<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an5 &raquo; Aṅguttara Nikāya 5 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any005p070z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 5" />
  <meta name="twitter:title" content="Aṅguttara Nikāya 5" />
  <meta property="og:url" content="https://www.theravadan.org/pages/any005p070z.html" />
  <meta property="og:description" content="Translators: sujato Numbered Discourses 5.196 20. Brāhmaṇavagga 20. Brahmins 196. Mahāsupinasutta The Great Dreams “Tathāgatassa, bhikkhave, arahato sammāsambuddhassa pubbeva sambodhā anabhisambuddhassa bodhisattasseva sato pañca mahāsupinā pāturahesuṁ. “Mendicants, before his awakening five great dreams appeared to the Realized One, the perfected one, the fully awakened Buddha, when he was …" />
  <meta name="twitter:description" content="Translators: sujato Numbered Discourses 5.196 20. Brāhmaṇavagga 20. Brahmins 196. Mahāsupinasutta The Great Dreams “Tathāgatassa, bhikkhave, arahato sammāsambuddhassa pubbeva sambodhā anabhisambuddhassa bodhisattasseva sato pañca mahāsupinā pāturahesuṁ. “Mendicants, before his awakening five great dreams appeared to the Realized One, the perfected one, the fully awakened Buddha, when he was …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an5-index.html">an5</a> &raquo;
          </span>
          Aṅguttara Nikāya 5
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 5.196</span></p>
<p id="an5p196c0p2">
<span class="pali m-text">20. Brāhmaṇavagga</span><br />
<span class="sujato m-text">20. Brahmins</span><br />
</p>
<section id="mahasupinasutta">
<span id="an5p196c0p3"></span><h2><span class="pali m-text">196. Mahāsupinasutta</span></h2>
<p><span class="sujato m-text">The Great Dreams</span></p>
<p id="an5p196c1p1">
<span class="pali m-text">“Tathāgatassa, bhikkhave, arahato sammāsambuddhassa pubbeva sambodhā anabhisambuddhassa bodhisattasseva sato pañca mahāsupinā pāturahesuṁ.</span><br />
<span class="sujato m-text">“Mendicants, before his awakening five great dreams appeared to the Realized One, the perfected one, the fully awakened Buddha, when he was still not awake but intent on awakening.</span><br />
</p>
<p id="an5p196c1p2">
<span class="pali m-text">Katame pañca?</span><br />
<span class="sujato m-text">What five?</span><br />
</p>
<p id="an5p196c1p3">
<span class="pali m-text">Tathāgatassa, bhikkhave, arahato sammāsambuddhassa pubbeva sambodhā anabhisambuddhassa bodhisattasseva sato ayaṁ mahāpathavī mahāsayanaṁ ahosi, himavā pabbatarājā bibbohanaṁ ahosi, puratthime samudde vāmo hattho ohito ahosi, pacchime samudde dakkhiṇo hattho ohito ahosi, dakkhiṇe samudde ubho pādā ohitā ahesuṁ.</span><br />
<span class="sujato m-text">This great earth was his bed. Himalaya, king of mountains, was his pillow. His left hand was laid down in the eastern sea. His right hand was laid down in the western sea. And both his feet were laid down in the southern sea.</span><br />
</p>
<p id="an5p196c1p4">
<span class="pali m-text">Tathāgatassa, bhikkhave, arahato sammāsambuddhassa pubbeva sambodhā anabhisambuddhassa bodhisattasseva sato ayaṁ paṭhamo mahāsupino pāturahosi.</span><br />
<span class="sujato m-text">This is the first great dream that appeared to the Realized One before his awakening.</span><br />
</p>
<p id="an5p196c2p1">
<span class="pali m-text">Puna caparaṁ, bhikkhave, tathāgatassa arahato sammāsambuddhassa pubbeva sambodhā anabhisambuddhassa bodhisattasseva sato tiriyā nāma tiṇajāti nābhiyā uggantvā nabhaṁ āhacca ṭhitā ahosi.</span><br />
<span class="sujato m-text">Next, a kind of grass called ‘the crosser’ grew up from his navel and stood pressing against the cloudy sky.</span><br />
</p>
<p id="an5p196c2p2">
<span class="pali m-text">Tathāgatassa, bhikkhave, arahato sammāsambuddhassa pubbeva sambodhā anabhisambuddhassa bodhisattasseva sato ayaṁ dutiyo mahāsupino pāturahosi.</span><br />
<span class="sujato m-text">This is the second great dream that appeared to the Realized One before his awakening.</span><br />
</p>
<p id="an5p196c3p1">
<span class="pali m-text">Puna caparaṁ, bhikkhave, tathāgatassa arahato sammāsambuddhassa pubbeva sambodhā anabhisambuddhassa bodhisattasseva sato setā kimī kaṇhasīsā pādehi ussakkitvā (…) yāva jāṇumaṇḍalā paṭicchādesuṁ.</span><br />
<span class="sujato m-text">Next, white caterpillars with black heads crawled up from his feet and covered his knees.</span><br />
</p>
<p id="an5p196c3p2">
<span class="pali m-text">Tathāgatassa, bhikkhave, arahato sammāsambuddhassa pubbeva sambodhā anabhisambuddhassa bodhisattasseva sato ayaṁ tatiyo mahāsupino pāturahosi.</span><br />
<span class="sujato m-text">This is the third great dream that appeared to the Realized One before his awakening.</span><br />
</p>
<p id="an5p196c4p1">
<span class="pali m-text">Puna caparaṁ, bhikkhave, tathāgatassa arahato sammāsambuddhassa pubbeva sambodhā anabhisambuddhassa bodhisattasseva sato cattāro sakuṇā nānāvaṇṇā catūhi disāhi āgantvā pādamūle nipatitvā sabbasetā sampajjiṁsu.</span><br />
<span class="sujato m-text">Next, four birds of different colors came from the four directions. They fell at his feet, turning pure white.</span><br />
</p>
<p id="an5p196c4p2">
<span class="pali m-text">Tathāgatassa, bhikkhave, arahato sammāsambuddhassa pubbeva sambodhā anabhisambuddhassa bodhisattasseva sato ayaṁ catuttho mahāsupino pāturahosi.</span><br />
<span class="sujato m-text">This is the fourth great dream that appeared to the Realized One before his awakening.</span><br />
</p>
<p id="an5p196c5p1">
<span class="pali m-text">Puna caparaṁ, bhikkhave, tathāgato arahaṁ sammāsambuddho pubbeva sambodhā anabhisambuddho bodhisattova samāno mahato mīḷhapabbatassa uparūpari caṅkamati alippamāno mīḷhena.</span><br />
<span class="sujato m-text">Next, he walked back and forth on top of a huge mountain of filth while remaining unsoiled.</span><br />
</p>
<p id="an5p196c5p2">
<span class="pali m-text">Tathāgatassa, bhikkhave, arahato sammāsambuddhassa pubbeva sambodhā anabhisambuddhassa bodhisattasseva sato ayaṁ pañcamo mahāsupino pāturahosi.</span><br />
<span class="sujato m-text">This is the fifth great dream that appeared to the Realized One before his awakening.</span><br />
</p>
<p id="an5p196c6p1">
<span class="pali m-text">Yampi, bhikkhave, tathāgatassa arahato sammāsambuddhassa pubbeva sambodhā anabhisambuddhassa bodhisattasseva sato ayaṁ mahāpathavī mahāsayanaṁ ahosi, himavā pabbatarājā bibbohanaṁ ahosi, puratthime samudde vāmo hattho ohito ahosi, pacchime samudde dakkhiṇo hattho ohito ahosi, dakkhiṇe samudde ubho pādā ohitā ahesuṁ;</span><br />
<span class="sujato m-text">Now, as to when, before his awakening, the Realized One, the perfected one, the fully awakened Buddha was still not awake but intent on awakening. This great earth was his bed. Himalaya, king of mountains, was his pillow. His left hand was laid down in the eastern sea. His right hand was laid down in the western sea. And both his feet were laid down in the southern sea.</span><br />
</p>
<p id="an5p196c6p2">
<span class="pali m-text">tathāgatena, bhikkhave, arahatā sammāsambuddhena anuttarā sammāsambodhi abhisambuddhā.</span><br />
<span class="sujato m-text">This was fulfilled when the Buddha awakened to the perfect awakening.</span><br />
</p>
<p id="an5p196c6p3">
<span class="pali m-text">Tassā abhisambodhāya ayaṁ paṭhamo mahāsupino pāturahosi.</span><br />
<span class="sujato m-text">This was the first great dream that appeared to him while he was still not awakened.</span><br />
</p>
<p id="an5p196c7p1">
<span class="pali m-text">Yampi, bhikkhave, tathāgatassa arahato sammāsambuddhassa pubbeva sambodhā anabhisambuddhassa bodhisattasseva sato tiriyā nāma tiṇajāti nābhiyā uggantvā nabhaṁ āhacca ṭhitā ahosi;</span><br />
<span class="sujato m-text">As to when a kind of grass called ‘the crosser’ grew up from his navel and stood pressing against the cloudy sky.</span><br />
</p>
<p id="an5p196c7p2">
<span class="pali m-text">tathāgatena, bhikkhave, arahatā sammāsambuddhena ariyo aṭṭhaṅgiko maggo abhisambujjhitvā yāva devamanussehi suppakāsito.</span><br />
<span class="sujato m-text">This was fulfilled when, after the Buddha had awakened to the noble eightfold path, it was well proclaimed wherever there are gods and humans.</span><br />
</p>
<p id="an5p196c7p3">
<span class="pali m-text">Tassa abhisambodhāya ayaṁ dutiyo mahāsupino pāturahosi.</span><br />
<span class="sujato m-text">This was the second great dream that appeared to him while he was still not awakened.</span><br />
</p>
<p id="an5p196c8p1">
<span class="pali m-text">Yampi, bhikkhave, tathāgatassa arahato sammāsambuddhassa pubbeva sambodhā anabhisambuddhassa bodhisattasseva sato setā kimī kaṇhasīsā pādehi ussakkitvā yāva jāṇumaṇḍalā paṭicchādesuṁ;</span><br />
<span class="sujato m-text">As to when white caterpillars with black heads crawled up from his feet and covered his knees.</span><br />
</p>
<p id="an5p196c8p2">
<span class="pali m-text">bahū, bhikkhave, gihī odātavasanā tathāgataṁ pāṇupetā saraṇaṁ gatā.</span><br />
<span class="sujato m-text">This was fulfilled when many white-clothed laypeople went for refuge to him for life.</span><br />
</p>
<p id="an5p196c8p3">
<span class="pali m-text">Tassa abhisambodhāya ayaṁ tatiyo mahāsupino pāturahosi.</span><br />
<span class="sujato m-text">This was the third great dream that appeared to him while he was still not awakened.</span><br />
</p>
<p id="an5p196c9p1">
<span class="pali m-text">Yampi, bhikkhave, tathāgatassa arahato sammāsambuddhassa pubbeva sambodhā anabhisambuddhassa bodhisattasseva sato cattāro sakuṇā nānāvaṇṇā catūhi disāhi āgantvā pādamūle nipatitvā sabbasetā sampajjiṁsu;</span><br />
<span class="sujato m-text">As to when four birds of different colors came from the four directions. They fell at his feet, turning pure white.</span><br />
</p>
<p id="an5p196c9p2">
<span class="pali m-text">cattārome, bhikkhave, vaṇṇā khattiyā brāhmaṇā vessā suddā te tathāgatappavedite dhammavinaye agārasmā anagāriyaṁ pabbajitvā anuttaraṁ vimuttiṁ sacchikaronti.</span><br />
<span class="sujato m-text">This was fulfilled when members of the four castes—aristocrats, brahmins, merchants, and workers—went forth from the lay life to homelessness in the teaching and training proclaimed by the Realized One and realized supreme freedom.</span><br />
</p>
<p id="an5p196c9p3">
<span class="pali m-text">Tassa abhisambodhāya ayaṁ catuttho mahāsupino pāturahosi.</span><br />
<span class="sujato m-text">This was the fourth great dream that appeared to him while he was still not awakened.</span><br />
</p>
<p id="an5p196c10p1">
<span class="pali m-text">Yampi, bhikkhave, tathāgato arahaṁ sammāsambuddho pubbeva sambodhā anabhisambuddho bodhisattova samāno mahato mīḷhapabbatassa uparūpari caṅkamati alippamāno mīḷhena;</span><br />
<span class="sujato m-text">As to when he walked back and forth on top of a huge mountain of filth while remaining unsoiled.</span><br />
</p>
<p id="an5p196c10p2">
<span class="pali m-text">lābhī, bhikkhave, tathāgato cīvarapiṇḍapātasenāsanagilānappaccayabhesajjaparikkhārānaṁ, taṁ tathāgato agathito amucchito anajjhosanno ādīnavadassāvī nissaraṇapañño paribhuñjati.</span><br />
<span class="sujato m-text">This was fulfilled when the Realized One received robes, almsfood, lodgings, and medicines and supplies for the sick. And he used them untied, uninfatuated, unattached, seeing the drawbacks, and understanding the escape.</span><br />
</p>
<p id="an5p196c10p3">
<span class="pali m-text">Tassa abhisambodhāya ayaṁ pañcamo mahāsupino pāturahosi.</span><br />
<span class="sujato m-text">This was the fifth great dream that appeared to him while he was still not awakened.</span><br />
</p>
<p id="an5p196c11p1">
<span class="pali m-text">Tathāgatassa, bhikkhave, arahato sammāsambuddhassa pubbeva sambodhā anabhisambuddhassa bodhisattasseva sato ime pañca mahāsupinā pāturahesun”ti.</span><br />
<span class="sujato m-text">Before his awakening these five great dreams appeared to the Realized One, the perfected one, the fully awakened Buddha, when he was still not awake but intent on awakening.”</span><br />
</p>
<p id="an5p196c11p2">
<span class="pali m-text">Chaṭṭhaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>