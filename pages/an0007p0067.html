<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an7 &raquo; Aṅguttara Nikāya 7.67 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/an0007p0067.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an7-index.html">an7</a> &raquo;
          </span>
          Aṅguttara Nikāya 7.67
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/an0007p0066.html">Previous</a></div>
<div class="m-col-s-6 m-text-right">
<a href="https://www.theravadan.org/pages/an0007p0068.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 7.67</span></p>
<p id="an7p67c0p2">
<span class="pali m-text">7. Mahāvagga</span><br />
<span class="sujato m-text">7. The Great Chapter</span><br />
</p>
<section id="nagaropamasutta">
<span id="an7p67c0p3"></span><h2><span class="pali m-text">Nagaropamasutta</span></h2>
<p><span class="sujato m-text">The Simile of the Citadel</span></p>
<p id="an7p67c1p1">
<span class="pali m-text">“Yato kho, bhikkhave, rañño paccantimaṁ nagaraṁ sattahi nagaraparikkhārehi suparikkhataṁ hoti, catunnañca āhārānaṁ nikāmalābhī hoti akicchalābhī akasiralābhī.</span><br />
<span class="sujato m-text">“Mendicants, when a king’s frontier citadel is well provided with seven essentials and gets four kinds of sustenance when needed, without trouble or difficulty,</span><br />
</p>
<p id="an7p67c1p2">
<span class="pali m-text">Idaṁ vuccati, bhikkhave, rañño paccantimaṁ nagaraṁ akaraṇīyaṁ bāhirehi paccatthikehi paccāmittehi.</span><br />
<span class="sujato m-text">it is then called a king’s frontier citadel that cannot be overrun by external foes and enemies.</span><br />
</p>
<p id="an7p67c2p1">
<span class="pali m-text">Katamehi sattahi nagaraparikkhārehi suparikkhataṁ hoti?</span><br />
<span class="sujato m-text">With what seven essentials is a citadel well provided?</span><br />
</p>
<p id="an7p67c2p2">
<span class="pali m-text">Idha, bhikkhave, rañño paccantime nagare esikā hoti gambhīranemā sunikhātā acalā asampavedhī.</span><br />
<span class="sujato m-text">Firstly, a citadel has a pillar with deep foundations, firmly embedded, imperturbable and unshakable.</span><br />
</p>
<p id="an7p67c2p3">
<span class="pali m-text">Iminā paṭhamena nagaraparikkhārena suparikkhataṁ hoti rañño paccantimaṁ nagaraṁ abbhantarānaṁ guttiyā bāhirānaṁ paṭighātāya.</span><br />
<span class="sujato m-text">This is the first essential with which a king’s frontier citadel is well provided, to defend those within and repel those outside.</span><br />
</p>
<p id="an7p67c3p1">
<span class="pali m-text">Puna caparaṁ, bhikkhave, rañño paccantime nagare parikkhā hoti gambhīrā ceva vitthatā ca.</span><br />
<span class="sujato m-text">Furthermore, a citadel has a moat that is deep and wide.</span><br />
</p>
<p id="an7p67c3p2">
<span class="pali m-text">Iminā dutiyena nagaraparikkhārena suparikkhataṁ hoti rañño paccantimaṁ nagaraṁ abbhantarānaṁ guttiyā bāhirānaṁ paṭighātāya.</span><br />
<span class="sujato m-text">This is the second essential …</span><br />
</p>
<p id="an7p67c4p1">
<span class="pali m-text">Puna caparaṁ, bhikkhave, rañño paccantime nagare anupariyāyapatho hoti ucco ceva vitthato ca.</span><br />
<span class="sujato m-text">Furthermore, a citadel has a patrol path that is high and wide.</span><br />
</p>
<p id="an7p67c4p2">
<span class="pali m-text">Iminā tatiyena nagaraparikkhārena suparikkhataṁ hoti rañño paccantimaṁ nagaraṁ abbhantarānaṁ guttiyā bāhirānaṁ paṭighātāya.</span><br />
<span class="sujato m-text">This is the third essential …</span><br />
</p>
<p id="an7p67c5p1">
<span class="pali m-text">Puna caparaṁ, bhikkhave, rañño paccantime nagare bahuṁ āvudhaṁ sannicitaṁ hoti salākañceva jevanikañca.</span><br />
<span class="sujato m-text">Furthermore, a citadel has stores of many weapons, both projectile and hand-held.</span><br />
</p>
<p id="an7p67c5p2">
<span class="pali m-text">Iminā catutthena nagaraparikkhārena suparikkhataṁ hoti rañño paccantimaṁ nagaraṁ abbhantarānaṁ guttiyā bāhirānaṁ paṭighātāya.</span><br />
<span class="sujato m-text">This is the fourth essential …</span><br />
</p>
<p id="an7p67c6p1">
<span class="pali m-text">Puna caparaṁ, bhikkhave, rañño paccantime nagare bahubalakāyo paṭivasati, seyyathidaṁ—</span><br />
<span class="sujato m-text">Furthermore, many kinds of armed forces reside in a citadel, such as</span><br />
</p>
<p id="an7p67c6p2">
<span class="pali m-text">hatthārohā assārohā rathikā dhanuggahā celakā calakā piṇḍadāyakā uggā rājaputtā pakkhandino mahānāgā sūrā cammayodhino dāsakaputtā.</span><br />
<span class="sujato m-text">elephant riders, cavalry, charioteers, archers, bannermen, adjutants, food servers, warrior-chiefs, princes, chargers, great warriors, heroes, leather-clad soldiers, and sons of bondservants.</span><br />
</p>
<p id="an7p67c6p3">
<span class="pali m-text">Iminā pañcamena nagaraparikkhārena suparikkhataṁ hoti rañño paccantimaṁ nagaraṁ abbhantarānaṁ guttiyā bāhirānaṁ paṭighātāya.</span><br />
<span class="sujato m-text">This is the fifth essential …</span><br />
</p>
<p id="an7p67c7p1">
<span class="pali m-text">Puna caparaṁ, bhikkhave, rañño paccantime nagare dovāriko hoti paṇḍito byatto medhāvī aññātānaṁ nivāretā ñātānaṁ pavesetā.</span><br />
<span class="sujato m-text">Furthermore, a citadel has a gatekeeper who is astute, competent, and intelligent. He keeps strangers out and lets known people in.</span><br />
</p>
<p id="an7p67c7p2">
<span class="pali m-text">Iminā chaṭṭhena nagaraparikkhārena suparikkhataṁ hoti rañño paccantimaṁ nagaraṁ abbhantarānaṁ guttiyā bāhirānaṁ paṭighātāya.</span><br />
<span class="sujato m-text">This is the sixth essential …</span><br />
</p>
<p id="an7p67c8p1">
<span class="pali m-text">Puna caparaṁ, bhikkhave, rañño paccantime nagare pākāro hoti ucco ceva vitthato ca vāsanalepanasampanno ca.</span><br />
<span class="sujato m-text">Furthermore, a citadel has a wall that’s high and wide, covered with plaster.</span><br />
</p>
<p id="an7p67c8p2">
<span class="pali m-text">Iminā sattamena nagaraparikkhārena suparikkhataṁ hoti rañño paccantimaṁ nagaraṁ abbhantarānaṁ guttiyā bāhirānaṁ paṭighātāya.</span><br />
<span class="sujato m-text">This is the seventh essential with which a king’s frontier citadel is well provided, to defend those within and repel those outside.</span><br />
</p>
<p id="an7p67c8p3">
<span class="pali m-text">Imehi sattahi nagaraparikkhārehi suparikkhataṁ hoti.</span><br />
<span class="sujato m-text">With these seven essentials a citadel is well provided.</span><br />
</p>
<p id="an7p67c9p1">
<span class="pali m-text">Katamesaṁ catunnaṁ āhārānaṁ nikāmalābhī hoti akicchalābhī akasiralābhī?</span><br />
<span class="sujato m-text">What are the four kinds of sustenance it gets when needed, without trouble or difficulty?</span><br />
</p>
<p id="an7p67c9p2">
<span class="pali m-text">Idha, bhikkhave, rañño paccantime nagare bahuṁ tiṇakaṭṭhodakaṁ sannicitaṁ hoti abbhantarānaṁ ratiyā aparitassāya phāsuvihārāya bāhirānaṁ paṭighātāya.</span><br />
<span class="sujato m-text">Firstly, a king’s frontier citadel has much hay, wood, and water stored up for the enjoyment, relief, and comfort of those within and to repel those outside.</span><br />
</p>
<p id="an7p67c10p1">
<span class="pali m-text">Puna caparaṁ, bhikkhave, rañño paccantime nagare bahuṁ sāliyavakaṁ sannicitaṁ hoti abbhantarānaṁ ratiyā aparitassāya phāsuvihārāya bāhirānaṁ paṭighātāya.</span><br />
<span class="sujato m-text">Furthermore, a king’s frontier citadel has much rice and barley stored up for those within.</span><br />
</p>
<p id="an7p67c11p1">
<span class="pali m-text">Puna caparaṁ, bhikkhave, rañño paccantime nagare bahuṁ tilamuggamāsāparaṇṇaṁ sannicitaṁ hoti abbhantarānaṁ ratiyā aparitassāya phāsuvihārāya bāhirānaṁ paṭighātāya.</span><br />
<span class="sujato m-text">Furthermore, a king’s frontier citadel has much food such as sesame, green gram, and black gram stored up for those within.</span><br />
</p>
<p id="an7p67c12p1">
<span class="pali m-text">Puna caparaṁ, bhikkhave, rañño paccantime nagare bahuṁ bhesajjaṁ sannicitaṁ hoti, seyyathidaṁ—</span><br />
<span class="sujato m-text">Furthermore, a king’s frontier citadel has much medicine—</span><br />
</p>
<p id="an7p67c12p2">
<span class="pali m-text">sappi navanītaṁ telaṁ madhu phāṇitaṁ loṇaṁ abbhantarānaṁ ratiyā aparitassāya phāsuvihārāya bāhirānaṁ paṭighātāya.</span><br />
<span class="sujato m-text">ghee, butter, oil, honey, molasses, and salt—stored up for the enjoyment, relief, and comfort of those within and to repel those outside.</span><br />
</p>
<p id="an7p67c12p3">
<span class="pali m-text">Imesaṁ kho, bhikkhave, catunnaṁ āhārānaṁ nikāmalābhī hoti akicchalābhī akasiralābhī.</span><br />
<span class="sujato m-text">These are the four kinds of sustenance it gets when needed, without trouble or difficulty.</span><br />
</p>
<p id="an7p67c13p1">
<span class="pali m-text">Yato kho, bhikkhave, rañño paccantimaṁ nagaraṁ imehi sattahi nagaraparikkhārehi suparikkhataṁ hoti, imesañca catunnaṁ āhārānaṁ nikāmalābhī hoti akicchalābhī akasiralābhī.</span><br />
<span class="sujato m-text">When a king’s frontier citadel is well provided with seven essentials and gets four kinds of sustenance when needed, without trouble or difficulty,</span><br />
</p>
<p id="an7p67c13p2">
<span class="pali m-text">Idaṁ vuccati, bhikkhave, rañño paccantimaṁ nagaraṁ akaraṇīyaṁ bāhirehi paccatthikehi paccāmittehi.</span><br />
<span class="sujato m-text">it is then called a king’s frontier citadel that cannot be overrun by external foes and enemies.</span><br />
</p>
<p id="an7p67c13p3">
<span class="pali m-text">Evamevaṁ kho, bhikkhave, yato ariyasāvako sattahi saddhammehi samannāgato hoti, catunnañca jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī.</span><br />
<span class="sujato m-text">In the same way, when a noble disciple has seven good qualities, and they get the four absorptions—blissful meditations in the present life that belong to the higher mind—when they want, without trouble or difficulty,</span><br />
</p>
<p id="an7p67c13p4">
<span class="pali m-text">Ayaṁ vuccati, bhikkhave, ariyasāvako akaraṇīyo mārassa akaraṇīyo pāpimato.</span><br />
<span class="sujato m-text">they are then called a noble disciple who cannot be overrun by Māra, who cannot be overrun by the Wicked One.</span><br />
</p>
<p id="an7p67c13p5">
<span class="pali m-text">Katamehi sattahi saddhammehi samannāgato hoti?</span><br />
<span class="sujato m-text">What are the seven good qualities that they have?</span><br />
</p>
<p id="an7p67c14p1">
<span class="pali m-text">Seyyathāpi, bhikkhave, rañño paccantime nagare esikā hoti gambhīranemā sunikhātā acalā asampavedhī abbhantarānaṁ guttiyā bāhirānaṁ paṭighātāya.</span><br />
<span class="sujato m-text">Just as a king’s frontier citadel has a pillar with deep foundations, firmly embedded, imperturbable and unshakable, to defend those within and repel those outside,</span><br />
</p>
<p id="an7p67c14p2">
<span class="pali m-text">Evamevaṁ kho, bhikkhave, ariyasāvako saddho hoti, saddahati tathāgatassa bodhiṁ</span><br />
<span class="sujato m-text">in the same way a noble disciple has faith in the Realized One’s awakening:</span><br />
</p>
<p id="an7p67c14p3">
<span class="pali m-text">‘itipi so …pe… buddho bhagavā’ti.</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="an7p67c14p4">
<span class="pali m-text">Saddhesiko, bhikkhave, ariyasāvako akusalaṁ pajahati, kusalaṁ bhāveti;</span><br />
<span class="sujato m-text">A noble disciple with faith as their pillar gives up the unskillful and develops the skillful,</span><br />
</p>
<p id="an7p67c14p5">
<span class="pali m-text">sāvajjaṁ pajahati, anavajjaṁ bhāveti;</span><br />
<span class="sujato m-text">they give up the blameworthy and develop the blameless,</span><br />
</p>
<p id="an7p67c14p6">
<span class="pali m-text">suddhaṁ attānaṁ pariharati.</span><br />
<span class="sujato m-text">and they keep themselves pure.</span><br />
</p>
<p id="an7p67c14p7">
<span class="pali m-text">Iminā paṭhamena saddhammena samannāgato hoti.</span><br />
<span class="sujato m-text">This is the first good quality they have.</span><br />
</p>
<p id="an7p67c15p1">
<span class="pali m-text">Seyyathāpi, bhikkhave, rañño paccantime nagare parikkhā hoti gambhīrā ceva vitthatā ca abbhantarānaṁ guttiyā bāhirānaṁ paṭighātāya.</span><br />
<span class="sujato m-text">Just as a citadel has a moat that is deep and wide,</span><br />
</p>
<p id="an7p67c15p2">
<span class="pali m-text">Evamevaṁ kho, bhikkhave, ariyasāvako hirīmā hoti, hirīyati kāyaduccaritena vacīduccaritena manoduccaritena, hirīyati pāpakānaṁ akusalānaṁ dhammānaṁ samāpattiyā.</span><br />
<span class="sujato m-text">in the same way a noble disciple has a conscience. They’re conscientious about bad conduct by way of body, speech, and mind, and conscientious about having any bad, unskillful qualities.</span><br />
</p>
<p id="an7p67c15p3">
<span class="pali m-text">Hirīparikkho kho, bhikkhave, ariyasāvako akusalaṁ pajahati, kusalaṁ bhāveti;</span><br />
<span class="sujato m-text">A noble disciple with a conscience as their moat gives up the unskillful and develops the skillful,</span><br />
</p>
<p id="an7p67c15p4">
<span class="pali m-text">sāvajjaṁ pajahati, anavajjaṁ bhāveti;</span><br />
<span class="sujato m-text">they give up the blameworthy and develop the blameless,</span><br />
</p>
<p id="an7p67c15p5">
<span class="pali m-text">suddhaṁ attānaṁ pariharati.</span><br />
<span class="sujato m-text">and they keep themselves pure.</span><br />
</p>
<p id="an7p67c15p6">
<span class="pali m-text">Iminā dutiyena saddhammena samannāgato hoti.</span><br />
<span class="sujato m-text">This is the second good quality they have.</span><br />
</p>
<p id="an7p67c16p1">
<span class="pali m-text">Seyyathāpi, bhikkhave, rañño paccantime nagare anupariyāyapatho hoti ucco ceva vitthato ca abbhantarānaṁ guttiyā bāhirānaṁ paṭighātāya.</span><br />
<span class="sujato m-text">Just as a citadel has a patrol path that is high and wide,</span><br />
</p>
<p id="an7p67c16p2">
<span class="pali m-text">Evamevaṁ, kho, bhikkhave, ariyasāvako ottappī hoti, ottappati kāyaduccaritena vacīduccaritena manoduccaritena, ottappati pāpakānaṁ akusalānaṁ dhammānaṁ samāpattiyā.</span><br />
<span class="sujato m-text">in the same way a noble disciple is prudent. They’re prudent when it comes to bad conduct by way of body, speech, and mind, and prudent when it comes to acquiring any bad, unskillful qualities.</span><br />
</p>
<p id="an7p67c16p3">
<span class="pali m-text">Ottappapariyāyapatho, bhikkhave, ariyasāvako akusalaṁ pajahati, kusalaṁ bhāveti;</span><br />
<span class="sujato m-text">A noble disciple with prudence as their patrol path gives up the unskillful and develops the skillful,</span><br />
</p>
<p id="an7p67c16p4">
<span class="pali m-text">sāvajjaṁ pajahati, anavajjaṁ bhāveti;</span><br />
<span class="sujato m-text">they give up the blameworthy and develop the blameless,</span><br />
</p>
<p id="an7p67c16p5">
<span class="pali m-text">suddhaṁ attānaṁ pariharati.</span><br />
<span class="sujato m-text">and they keep themselves pure.</span><br />
</p>
<p id="an7p67c16p6">
<span class="pali m-text">Iminā tatiyena saddhammena samannāgato hoti.</span><br />
<span class="sujato m-text">This is the third good quality they have.</span><br />
</p>
<p id="an7p67c17p1">
<span class="pali m-text">Seyyathāpi, bhikkhave, rañño paccantime nagare bahuṁ āvudhaṁ sannicitaṁ hoti salākañceva jevanikañca abbhantarānaṁ guttiyā bāhirānaṁ paṭighātāya.</span><br />
<span class="sujato m-text">Just as a citadel has stores of many weapons, both projectile and hand-held,</span><br />
</p>
<p id="an7p67c17p2">
<span class="pali m-text">Evamevaṁ kho, bhikkhave, ariyasāvako bahussuto hoti …pe… diṭṭhiyā suppaṭividdhā.</span><br />
<span class="sujato m-text">in the same way a noble disciple is very learned. They remember and keep what they’ve learned. These teachings are good in the beginning, good in the middle, and good in the end, meaningful and well-phrased, describing a spiritual practice that’s entirely full and pure. They are very learned in such teachings, remembering them, reciting them, mentally scrutinizing them, and comprehending them theoretically.</span><br />
</p>
<p id="an7p67c17p3">
<span class="pali m-text">Sutāvudho, bhikkhave, ariyasāvako akusalaṁ pajahati, kusalaṁ bhāveti;</span><br />
<span class="sujato m-text">A noble disciple with learning as their weapon gives up the unskillful and develops the skillful,</span><br />
</p>
<p id="an7p67c17p4">
<span class="pali m-text">sāvajjaṁ pajahati, anavajjaṁ bhāveti;</span><br />
<span class="sujato m-text">they give up the blameworthy and develop the blameless,</span><br />
</p>
<p id="an7p67c17p5">
<span class="pali m-text">suddhaṁ attānaṁ pariharati.</span><br />
<span class="sujato m-text">and they keep themselves pure.</span><br />
</p>
<p id="an7p67c17p6">
<span class="pali m-text">Iminā catutthena saddhammena samannāgato hoti.</span><br />
<span class="sujato m-text">This is the fourth good quality they have.</span><br />
</p>
<p id="an7p67c18p1">
<span class="pali m-text">Seyyathāpi, bhikkhave, rañño paccantime nagare bahubalakāyo paṭivasati, seyyathidaṁ—</span><br />
<span class="sujato m-text">Just as many kinds of armed forces reside in a citadel …</span><br />
</p>
<p id="an7p67c18p2">
<span class="pali m-text">hatthārohā assārohā rathikā dhanuggahā celakā calakā piṇḍadāyakā uggā rājaputtā pakkhandino mahānāgā sūrā cammayodhino dāsakaputtā abbhantarānaṁ guttiyā bāhirānaṁ paṭighātāya.</span><br />
</p>
<p id="an7p67c18p3">
<span class="pali m-text">Evamevaṁ kho, bhikkhave, ariyasāvako āraddhavīriyo viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu.</span><br />
<span class="sujato m-text">in the same way a noble disciple is energetic. They live with energy roused up for giving up unskillful qualities and embracing skillful qualities. They are strong, staunchly vigorous, not slacking off when it comes to developing skillful qualities.</span><br />
</p>
<p id="an7p67c18p4">
<span class="pali m-text">Vīriyabalakāyo, bhikkhave, ariyasāvako akusalaṁ pajahati, kusalaṁ bhāveti;</span><br />
<span class="sujato m-text">A noble disciple with energy as their armed forces gives up the unskillful and develops the skillful,</span><br />
</p>
<p id="an7p67c18p5">
<span class="pali m-text">sāvajjaṁ pajahati, anavajjaṁ bhāveti;</span><br />
<span class="sujato m-text">they give up the blameworthy and develop the blameless,</span><br />
</p>
<p id="an7p67c18p6">
<span class="pali m-text">suddhaṁ attānaṁ pariharati.</span><br />
<span class="sujato m-text">and they keep themselves pure.</span><br />
</p>
<p id="an7p67c18p7">
<span class="pali m-text">Iminā pañcamena saddhammena samannāgato hoti.</span><br />
<span class="sujato m-text">This is the fifth good quality they have.</span><br />
</p>
<p id="an7p67c19p1">
<span class="pali m-text">Seyyathāpi, bhikkhave, rañño paccantime nagare dovāriko hoti paṇḍito byatto medhāvī aññātānaṁ nivāretā ñātānaṁ pavesetā abbhantarānaṁ guttiyā bāhirānaṁ paṭighātāya.</span><br />
<span class="sujato m-text">Just as a citadel has a gatekeeper who is astute, competent, and intelligent, who keeps strangers out and lets known people in,</span><br />
</p>
<p id="an7p67c19p2">
<span class="pali m-text">Evamevaṁ kho, bhikkhave, ariyasāvako satimā hoti paramena satinepakkena samannāgato cirakatampi cirabhāsitampi saritā anussaritā.</span><br />
<span class="sujato m-text">in the same way a noble disciple is mindful. They have utmost mindfulness and alertness, and can remember and recall what was said and done long ago.</span><br />
</p>
<p id="an7p67c19p3">
<span class="pali m-text">Satidovāriko, bhikkhave, ariyasāvako akusalaṁ pajahati, kusalaṁ bhāveti;</span><br />
<span class="sujato m-text">A noble disciple with mindfulness as their gatekeeper gives up the unskillful and develops the skillful,</span><br />
</p>
<p id="an7p67c19p4">
<span class="pali m-text">sāvajjaṁ pajahati, anavajjaṁ bhāveti;</span><br />
<span class="sujato m-text">they give up the blameworthy and develop the blameless,</span><br />
</p>
<p id="an7p67c19p5">
<span class="pali m-text">suddhaṁ attānaṁ pariharati.</span><br />
<span class="sujato m-text">and they keep themselves pure.</span><br />
</p>
<p id="an7p67c19p6">
<span class="pali m-text">Iminā chaṭṭhena saddhammena samannāgato hoti.</span><br />
<span class="sujato m-text">This is the sixth good quality they have.</span><br />
</p>
<p id="an7p67c20p1">
<span class="pali m-text">Seyyathāpi, bhikkhave, rañño paccantime nagare pākāro hoti ucco ceva vitthato ca vāsanalepanasampanno ca abbhantarānaṁ guttiyā bāhirānaṁ paṭighātāya.</span><br />
<span class="sujato m-text">Just as a citadel has a wall that’s high and wide, covered with plaster, to defend those within and repel those outside,</span><br />
</p>
<p id="an7p67c20p2">
<span class="pali m-text">Evamevaṁ kho, bhikkhave, ariyasāvako paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā.</span><br />
<span class="sujato m-text">in the same way a noble disciple is wise. They have the wisdom of arising and passing away which is noble, penetrative, and leads to the complete ending of suffering.</span><br />
</p>
<p id="an7p67c20p3">
<span class="pali m-text">Paññāvāsanalepanasampanno, bhikkhave, ariyasāvako akusalaṁ pajahati, kusalaṁ bhāveti;</span><br />
<span class="sujato m-text">A noble disciple with wisdom as their wall gives up the unskillful and develops the skillful,</span><br />
</p>
<p id="an7p67c20p4">
<span class="pali m-text">sāvajjaṁ pajahati, anavajjaṁ bhāveti;</span><br />
<span class="sujato m-text">they give up the blameworthy and develop the blameless,</span><br />
</p>
<p id="an7p67c20p5">
<span class="pali m-text">suddhaṁ attānaṁ pariharati.</span><br />
<span class="sujato m-text">and they keep themselves pure.</span><br />
</p>
<p id="an7p67c20p6">
<span class="pali m-text">Iminā sattamena saddhammena samannāgato hoti.</span><br />
<span class="sujato m-text">This is the seventh good quality they have.</span><br />
</p>
<p id="an7p67c20p7">
<span class="pali m-text">Imehi sattahi saddhammehi samannāgato hoti.</span><br />
<span class="sujato m-text">These are the seven good qualities that they have.</span><br />
</p>
<p id="an7p67c21p1">
<span class="pali m-text">Katamesaṁ catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī?</span><br />
<span class="sujato m-text">And what are the four absorptions—blissful meditations in the present life that belong to the higher mind—that they get when they want, without trouble or difficulty?</span><br />
</p>
<p id="an7p67c21p2">
<span class="pali m-text">Seyyathāpi, bhikkhave, rañño paccantime nagare bahuṁ tiṇakaṭṭhodakaṁ sannicitaṁ hoti abbhantarānaṁ ratiyā aparitassāya phāsuvihārāya bāhirānaṁ paṭighātāya.</span><br />
<span class="sujato m-text">Just as a king’s frontier citadel has much hay, wood, and water stored up for the enjoyment, relief, and comfort of those within and to repel those outside,</span><br />
</p>
<p id="an7p67c21p3">
<span class="pali m-text">Evamevaṁ kho, bhikkhave, ariyasāvako vivicceva kāmehi …pe… paṭhamaṁ jhānaṁ upasampajja viharati</span><br />
<span class="sujato m-text">in the same way a noble disciple, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="an7p67c21p4">
<span class="pali m-text">attano ratiyā aparitassāya phāsuvihārāya okkamanāya nibbānassa.</span><br />
<span class="sujato m-text">This is for their own enjoyment, relief, and comfort, and for alighting upon extinguishment.</span><br />
</p>
<p id="an7p67c22p1">
<span class="pali m-text">Seyyathāpi, bhikkhave, rañño paccantime nagare bahuṁ sāliyavakaṁ sannicitaṁ hoti abbhantarānaṁ ratiyā aparitassāya phāsuvihārāya bāhirānaṁ paṭighātāya.</span><br />
<span class="sujato m-text">Just as a king’s frontier citadel has much rice and barley stored up,</span><br />
</p>
<p id="an7p67c22p2">
<span class="pali m-text">Evamevaṁ kho, bhikkhave, ariyasāvako vitakkavicārānaṁ vūpasamā …pe… dutiyaṁ jhānaṁ upasampajja viharati</span><br />
<span class="sujato m-text">in the same way, as the placing of the mind and keeping it connected are stilled, a noble disciple enters and remains in the second absorption, which has the rapture and bliss born of immersion, with internal clarity and mind at one, without placing the mind and keeping it connected.</span><br />
</p>
<p id="an7p67c22p3">
<span class="pali m-text">attano ratiyā aparitassāya phāsuvihārāya okkamanāya nibbānassa.</span><br />
<span class="sujato m-text">This is for their own enjoyment, relief, and comfort, and for alighting upon extinguishment.</span><br />
</p>
<p id="an7p67c23p1">
<span class="pali m-text">Seyyathāpi, bhikkhave, rañño paccantime nagare bahuṁ tilamuggamāsāparaṇṇaṁ sannicitaṁ hoti abbhantarānaṁ ratiyā aparitassāya phāsuvihārāya bāhirānaṁ paṭighātāya.</span><br />
<span class="sujato m-text">Just as a king’s frontier citadel has much food such as sesame, green gram, and black gram stored up,</span><br />
</p>
<p id="an7p67c23p2">
<span class="pali m-text">Evamevaṁ kho, bhikkhave, ariyasāvako pītiyā ca virāgā …pe… tatiyaṁ jhānaṁ upasampajja viharati</span><br />
<span class="sujato m-text">in the same way with the fading away of rapture, a noble disciple enters and remains in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’</span><br />
</p>
<p id="an7p67c23p3">
<span class="pali m-text">attano ratiyā aparitassāya phāsuvihārāya okkamanāya nibbānassa.</span><br />
<span class="sujato m-text">This is for their own enjoyment, relief, and comfort, and for alighting upon extinguishment.</span><br />
</p>
<p id="an7p67c24p1">
<span class="pali m-text">Seyyathāpi, bhikkhave, rañño paccantime nagare bahuṁ bhesajjaṁ sannicitaṁ hoti, seyyathidaṁ—</span><br />
<span class="sujato m-text">Just as a king’s frontier citadel has much medicine—</span><br />
</p>
<p id="an7p67c24p2">
<span class="pali m-text">sappi navanītaṁ telaṁ madhu phāṇitaṁ loṇaṁ abbhantarānaṁ ratiyā aparitassāya phāsuvihārāya bāhirānaṁ paṭighātāya.</span><br />
<span class="sujato m-text">ghee, butter, oil, honey, molasses, and salt—stored up for the enjoyment, relief, and comfort of those within and to repel those outside,</span><br />
</p>
<p id="an7p67c24p3">
<span class="pali m-text">Evamevaṁ kho, bhikkhave, ariyasāvako sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati</span><br />
<span class="sujato m-text">in the same way, giving up pleasure and pain, and ending former happiness and sadness, a noble disciple enters and remains in the fourth absorption, without pleasure or pain, with pure equanimity and mindfulness.</span><br />
</p>
<p id="an7p67c24p4">
<span class="pali m-text">attano ratiyā aparitassāya phāsuvihārāya okkamanāya nibbānassa.</span><br />
<span class="sujato m-text">This is for their own enjoyment, relief, and comfort, and for alighting upon extinguishment.</span><br />
</p>
<p id="an7p67c24p5">
<span class="pali m-text">Imesaṁ catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī.</span><br />
<span class="sujato m-text">These are the four absorptions—blissful meditations in the present life that belong to the higher mind—which they get when they want, without trouble or difficulty.</span><br />
</p>
<p id="an7p67c25p1">
<span class="pali m-text">Yato kho, bhikkhave, ariyasāvako imehi sattahi saddhammehi samannāgato hoti, imesañca catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī.</span><br />
<span class="sujato m-text">When a noble disciple has seven good qualities, and they get the four absorptions—blissful meditations in the present life that belong to the higher mind—when they want, without trouble or difficulty,</span><br />
</p>
<p id="an7p67c25p2">
<span class="pali m-text">Ayaṁ vuccati, bhikkhave, ariyasāvako akaraṇīyo mārassa akaraṇīyo pāpimato”ti.</span><br />
<span class="sujato m-text">they are then called a noble disciple who cannot be overrun by Māra, who cannot be overrun by the Wicked One.”</span><br />
</p>
<p id="an7p67c25p3">
<span class="pali m-text">Tatiyaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>