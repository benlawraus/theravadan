<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 112 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mny040z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 112" />
  <meta name="twitter:title" content="Majjhima Nikāya 112" />
  <meta property="og:url" content="https://www.theravadan.org/pages/mny040z.html" />
  <meta property="og:description" content="Translators: sujato Middle Discourses 112 Chabbisodhanasutta The Sixfold Purification Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tatra kho bhagavā bhikkhū āmantesi: There the Buddha …" />
  <meta name="twitter:description" content="Translators: sujato Middle Discourses 112 Chabbisodhanasutta The Sixfold Purification Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tatra kho bhagavā bhikkhū āmantesi: There the Buddha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 112
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Middle Discourses 112</span></p>
<p id="mn112c0p2">
<span class="m-text m-primary">Chabbisodhanasutta</span><br />
<span class="m-text">The Sixfold Purification</span><br />
</p>
<p id="mn112c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn112c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn112c1p3">
<span class="m-text m-primary">Tatra kho bhagavā bhikkhū āmantesi:</span><br />
<span class="m-text">There the Buddha addressed the mendicants,</span><br />
</p>
<p id="mn112c1p4">
<span class="m-text m-primary">“bhikkhavo”ti.</span><br />
<span class="m-text">“Mendicants!”</span><br />
</p>
<p id="mn112c1p5">
<span class="m-text m-primary">“Bhadante”ti te bhikkhū bhagavato paccassosuṁ.</span><br />
<span class="m-text">“Venerable sir,” they replied.</span><br />
</p>
<p id="mn112c1p6">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="mn112c2p1">
<span class="m-text m-primary">“Idha, bhikkhave, bhikkhu aññaṁ byākaroti:</span><br />
<span class="m-text">“Take a mendicant who declares enlightenment:</span><br />
</p>
<p id="mn112c2p2">
<span class="m-text m-primary">‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti.</span><br />
<span class="m-text">‘I understand: “Rebirth is ended, the spiritual journey has been completed, what had to be done has been done, there is no return to any state of existence.”’</span><br />
</p>
<p id="mn112c3p1">
<span class="m-text m-primary">Tassa, bhikkhave, bhikkhuno bhāsitaṁ neva abhinanditabbaṁ nappaṭikkositabbaṁ.</span><br />
<span class="m-text">You should neither approve nor dismiss that mendicant’s statement.</span><br />
</p>
<p id="mn112c3p2">
<span class="m-text m-primary">Anabhinanditvā appaṭikkositvā pañho pucchitabbo:</span><br />
<span class="m-text">Rather, you should question them:</span><br />
</p>
<p id="mn112c3p3">
<span class="m-text m-primary">‘cattārome, āvuso, vohārā tena bhagavatā jānatā passatā arahatā sammāsambuddhena sammadakkhātā.</span><br />
<span class="m-text">‘Reverend, these four kinds of expression have been rightly explained by the Blessed One, who knows and sees, the perfected one, the fully awakened Buddha.</span><br />
</p>
<p id="mn112c3p4">
<span class="m-text m-primary">Katame cattāro?</span><br />
<span class="m-text">What four?</span><br />
</p>
<p id="mn112c3p5">
<span class="m-text m-primary">Diṭṭhe diṭṭhavāditā, sute sutavāditā, mute mutavāditā, viññāte viññātavāditā—</span><br />
<span class="m-text">One speaks of the seen as seen, the heard as heard, the thought as thought, and the known as known.</span><br />
</p>
<p id="mn112c3p6">
<span class="m-text m-primary">ime kho, āvuso, cattāro vohārā tena bhagavatā jānatā passatā arahatā sammāsambuddhena sammadakkhātā.</span><br />
<span class="m-text">These are the four kinds of expression rightly explained by the Blessed One, who knows and sees, the perfected one, the fully awakened Buddha.</span><br />
</p>
<p id="mn112c3p7">
<span class="m-text m-primary">Kathaṁ jānato panāyasmato, kathaṁ passato imesu catūsu vohāresu anupādāya āsavehi cittaṁ vimuttan’ti?</span><br />
<span class="m-text">How does the venerable know and see regarding these four kinds of expression so that your mind is freed from defilements by not grasping?’</span><br />
</p>
<p id="mn112c4p1">
<span class="m-text m-primary">Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṁyojanassa sammadaññāvimuttassa ayamanudhammo hoti veyyākaraṇāya:</span><br />
<span class="m-text">For a mendicant with defilements ended—who has completed the spiritual journey, done what had to be done, laid down the burden, achieved their own goal, utterly ended the fetters of rebirth, and is rightly freed through enlightenment—it is in line with the teaching to answer:</span><br />
</p>
<p id="mn112c4p2">
<span class="m-text m-primary">‘diṭṭhe kho ahaṁ, āvuso, anupāyo anapāyo anissito appaṭibaddho vippamutto visaṁyutto vimariyādīkatena cetasā viharāmi.</span><br />
<span class="m-text">‘Reverends, I live without attraction or repulsion for what is seen; independent, untied, liberated, detached, my mind free of limits.</span><br />
</p>
<p id="mn112c4p3">
<span class="m-text m-primary">Sute kho ahaṁ, āvuso …pe…</span><br />
<span class="m-text">I live without attraction or repulsion for what is heard …</span><br />
</p>
<p id="mn112c4p4">
<span class="m-text m-primary">mute kho ahaṁ, āvuso …</span><br />
<span class="m-text">thought …</span><br />
</p>
<p id="mn112c4p5">
<span class="m-text m-primary">viññāte kho ahaṁ, āvuso, anupāyo anapāyo anissito appaṭibaddho vippamutto visaṁyutto vimariyādīkatena cetasā viharāmi.</span><br />
<span class="m-text">or known; independent, untied, liberated, detached, my mind free of limits.</span><br />
</p>
<p id="mn112c4p6">
<span class="m-text m-primary">Evaṁ kho me, āvuso, jānato evaṁ passato imesu catūsu vohāresu anupādāya āsavehi cittaṁ vimuttan’ti.</span><br />
<span class="m-text">That is how I know and see regarding these four kinds of expression so that my mind is freed from defilements by not grasping.’</span><br />
</p>
<p id="mn112c5p1">
<span class="m-text m-primary">Tassa, bhikkhave, bhikkhuno ‘sādhū’ti bhāsitaṁ abhinanditabbaṁ anumoditabbaṁ.</span><br />
<span class="m-text">Saying ‘Good!’ you should applaud and cheer that mendicant’s statement,</span><br />
</p>
<p id="mn112c5p2">
<span class="m-text m-primary">‘Sādhū’ti bhāsitaṁ abhinanditvā anumoditvā uttariṁ pañho pucchitabbo.</span><br />
<span class="m-text">then ask a further question:</span><br />
</p>
<p id="mn112c5p3">
<span class="m-text m-primary">‘Pañcime, āvuso, upādānakkhandhā tena bhagavatā jānatā passatā arahatā sammāsambuddhena sammadakkhātā.</span><br />
<span class="m-text">‘Reverend, these five grasping aggregates have been rightly explained by the Buddha.</span><br />
</p>
<p id="mn112c5p4">
<span class="m-text m-primary">Katame pañca?</span><br />
<span class="m-text">What five?</span><br />
</p>
<p id="mn112c5p5">
<span class="m-text m-primary">Seyyathidaṁ—rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho—</span><br />
<span class="m-text">That is: the grasping aggregates of form, feeling, perception, choices, and consciousness.</span><br />
</p>
<p id="mn112c5p6">
<span class="m-text m-primary">ime kho, āvuso, pañcupādānakkhandhā tena bhagavatā jānatā passatā arahatā sammāsambuddhena sammadakkhātā.</span><br />
<span class="m-text">These are the five grasping aggregates that have been rightly explained by the Buddha.</span><br />
</p>
<p id="mn112c5p7">
<span class="m-text m-primary">Kathaṁ jānato panāyasmato, kathaṁ passato imesu pañcasu upādānakkhandhesu anupādāya āsavehi cittaṁ vimuttan’ti?</span><br />
<span class="m-text">How does the venerable know and see regarding these five grasping aggregates so that your mind is freed from defilements by not grasping?’</span><br />
</p>
<p id="mn112c6p1">
<span class="m-text m-primary">Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṁyojanassa sammadaññāvimuttassa ayamanudhammo hoti veyyākaraṇāya:</span><br />
<span class="m-text">For a mendicant with defilements ended it is in line with the teaching to answer:</span><br />
</p>
<p id="mn112c6p2">
<span class="m-text m-primary">‘rūpaṁ kho ahaṁ, āvuso, abalaṁ virāgunaṁ anassāsikanti viditvā ye rūpe upāyūpādānā cetaso adhiṭṭhānābhinivesānusayā tesaṁ khayā virāgā nirodhā cāgā paṭinissaggā vimuttaṁ me cittanti pajānāmi.</span><br />
<span class="m-text">‘Reverends, knowing that form is powerless, fading, and unreliable, I understand that my mind is freed through the ending, fading away, cessation, giving away, and letting go of attraction, grasping, mental fixation, insistence, and underlying tendency for form.</span><br />
</p>
<p id="mn112c6p3">
<span class="m-text m-primary">Vedanaṁ kho ahaṁ, āvuso …pe…</span><br />
<span class="m-text">Knowing that feeling …</span><br />
</p>
<p id="mn112c6p4">
<span class="m-text m-primary">saññaṁ kho ahaṁ, āvuso …</span><br />
<span class="m-text">perception …</span><br />
</p>
<p id="mn112c6p5">
<span class="m-text m-primary">saṅkhāre kho ahaṁ, āvuso …</span><br />
<span class="m-text">choices …</span><br />
</p>
<p id="mn112c6p6">
<span class="m-text m-primary">viññāṇaṁ kho ahaṁ, āvuso, abalaṁ virāgunaṁ anassāsikanti viditvā ye viññāṇe upāyūpādānā cetaso adhiṭṭhānābhinivesānusayā tesaṁ khayā virāgā nirodhā cāgā paṭinissaggā vimuttaṁ me cittanti pajānāmi.</span><br />
<span class="m-text">consciousness is powerless, fading, and unreliable, I understand that my mind is freed through the ending, fading away, cessation, giving away, and letting go of attraction, grasping, mental fixation, insistence, and underlying tendency for consciousness.</span><br />
</p>
<p id="mn112c6p7">
<span class="m-text m-primary">Evaṁ kho me, āvuso, jānato evaṁ passato imesu pañcasu upādānakkhandhesu anupādāya āsavehi cittaṁ vimuttan’ti.</span><br />
<span class="m-text">That is how I know and see regarding these five grasping aggregates so that my mind is freed from defilements by not grasping.’</span><br />
</p>
<p id="mn112c7p1">
<span class="m-text m-primary">Tassa, bhikkhave, bhikkhuno ‘sādhū’ti bhāsitaṁ abhinanditabbaṁ, anumoditabbaṁ.</span><br />
<span class="m-text">Saying ‘Good!’ you should applaud and cheer that mendicant’s statement,</span><br />
</p>
<p id="mn112c7p2">
<span class="m-text m-primary">‘Sādhū’ti bhāsitaṁ abhinanditvā anumoditvā uttariṁ pañho pucchitabbo.</span><br />
<span class="m-text">then ask a further question:</span><br />
</p>
<p id="mn112c7p3">
<span class="m-text m-primary">‘Chayimā, āvuso, dhātuyo tena bhagavatā jānatā passatā arahatā sammāsambuddhena sammadakkhātā.</span><br />
<span class="m-text">‘Reverend, these six elements have been rightly explained by the Buddha.</span><br />
</p>
<p id="mn112c7p4">
<span class="m-text m-primary">Katamā cha?</span><br />
<span class="m-text">What six?</span><br />
</p>
<p id="mn112c7p5">
<span class="m-text m-primary">Pathavīdhātu, āpodhātu, tejodhātu, vāyodhātu, ākāsadhātu, viññāṇadhātu—</span><br />
<span class="m-text">The elements of earth, water, fire, air, space, and consciousness.</span><br />
</p>
<p id="mn112c7p6">
<span class="m-text m-primary">imā kho, āvuso, cha dhātuyo tena bhagavatā jānatā passatā arahatā sammāsambuddhena sammadakkhātā.</span><br />
<span class="m-text">These are the six elements that have been rightly explained by the Buddha.</span><br />
</p>
<p id="mn112c7p7">
<span class="m-text m-primary">Kathaṁ jānato panāyasmato, kathaṁ passato imāsu chasu dhātūsu anupādāya āsavehi cittaṁ vimuttan’ti?</span><br />
<span class="m-text">How does the venerable know and see regarding these six elements so that your mind is freed from defilements by not grasping?’</span><br />
</p>
<p id="mn112c8p1">
<span class="m-text m-primary">Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṁyojanassa sammadaññāvimuttassa ayamanudhammo hoti veyyākaraṇāya:</span><br />
<span class="m-text">For a mendicant with defilements ended it is in line with the teaching to answer:</span><br />
</p>
<p id="mn112c8p2">
<span class="m-text m-primary">‘pathavīdhātuṁ kho ahaṁ, āvuso, na attato upagacchiṁ, na ca pathavīdhātunissitaṁ attānaṁ.</span><br />
<span class="m-text">‘Reverends, I’ve not taken the earth element as self, nor is there a self based on the earth element.</span><br />
</p>
<p id="mn112c8p3">
<span class="m-text m-primary">Ye ca pathavīdhātunissitā upāyūpādānā cetaso adhiṭṭhānābhinivesānusayā tesaṁ khayā virāgā nirodhā cāgā paṭinissaggā vimuttaṁ me cittanti pajānāmi.</span><br />
<span class="m-text">And I understand that my mind is freed through the ending, fading away, cessation, giving away, and letting go of attraction, grasping, mental fixation, insistence, and underlying tendency based on the earth element.</span><br />
</p>
<p id="mn112c8p4">
<span class="m-text m-primary">Āpodhātuṁ kho ahaṁ, āvuso …pe…</span><br />
<span class="m-text">I’ve not taken the water element …</span><br />
</p>
<p id="mn112c8p5">
<span class="m-text m-primary">tejodhātuṁ kho ahaṁ, āvuso …</span><br />
<span class="m-text">fire element …</span><br />
</p>
<p id="mn112c8p6">
<span class="m-text m-primary">vāyodhātuṁ kho ahaṁ, āvuso …</span><br />
<span class="m-text">air element …</span><br />
</p>
<p id="mn112c8p7">
<span class="m-text m-primary">ākāsadhātuṁ kho ahaṁ, āvuso …</span><br />
<span class="m-text">space element …</span><br />
</p>
<p id="mn112c8p8">
<span class="m-text m-primary">viññāṇadhātuṁ kho ahaṁ, āvuso, na attato upagacchiṁ, na ca viññāṇadhātunissitaṁ attānaṁ.</span><br />
<span class="m-text">consciousness element as self, nor is there a self based on the consciousness element.</span><br />
</p>
<p id="mn112c8p9">
<span class="m-text m-primary">Ye ca viññāṇadhātunissitā upāyūpādānā cetaso adhiṭṭhānābhinivesānusayā tesaṁ khayā virāgā nirodhā cāgā paṭinissaggā vimuttaṁ me cittanti pajānāmi.</span><br />
<span class="m-text">And I understand that my mind is freed through the ending of attraction based on the consciousness element.</span><br />
</p>
<p id="mn112c8p10">
<span class="m-text m-primary">Evaṁ kho me, āvuso, jānato, evaṁ passato imāsu chasu dhātūsu anupādāya āsavehi cittaṁ vimuttan’ti.</span><br />
<span class="m-text">That is how I know and see regarding these six elements so that my mind is freed from defilements by not grasping.’</span><br />
</p>
<p id="mn112c9p1">
<span class="m-text m-primary">Tassa, bhikkhave, bhikkhuno ‘sādhū’ti bhāsitaṁ abhinanditabbaṁ, anumoditabbaṁ.</span><br />
<span class="m-text">Saying ‘Good!’ you should applaud and cheer that mendicant’s statement,</span><br />
</p>
<p id="mn112c9p2">
<span class="m-text m-primary">‘Sādhū’ti bhāsitaṁ abhinanditvā anumoditvā uttariṁ pañho pucchitabbo.</span><br />
<span class="m-text">then ask a further question:</span><br />
</p>
<p id="mn112c9p3">
<span class="m-text m-primary">‘Cha kho panimāni, āvuso, ajjhattikabāhirāni āyatanāni tena bhagavatā jānatā passatā arahatā sammāsambuddhena sammadakkhātāni.</span><br />
<span class="m-text">‘Reverend, these six interior and exterior sense fields have been rightly explained by the Buddha.</span><br />
</p>
<p id="mn112c9p4">
<span class="m-text m-primary">Katamāni cha?</span><br />
<span class="m-text">What six?</span><br />
</p>
<p id="mn112c9p5">
<span class="m-text m-primary">Cakkhu ceva rūpā ca, sotañca saddā ca, ghānañca gandhā ca, jivhā ca rasā ca, kāyo ca phoṭṭhabbā ca, mano ca dhammā ca—</span><br />
<span class="m-text">The eye and sights, the ear and sounds, the nose and smells, the tongue and tastes, the body and touches, and the mind and thoughts.</span><br />
</p>
<p id="mn112c9p6">
<span class="m-text m-primary">imāni kho, āvuso, cha ajjhattikabāhirāni āyatanāni tena bhagavatā jānatā passatā arahatā sammāsambuddhena sammadakkhātāni.</span><br />
<span class="m-text">These are the six interior and exterior sense fields that have been rightly explained by the Buddha.</span><br />
</p>
<p id="mn112c9p7">
<span class="m-text m-primary">Kathaṁ jānato panāyasmato, kathaṁ passato imesu chasu ajjhattikabāhiresu āyatanesu anupādāya āsavehi cittaṁ vimuttan’ti?</span><br />
<span class="m-text">How does the venerable know and see regarding these six interior and exterior sense fields so that your mind is freed from defilements by not grasping?’</span><br />
</p>
<p id="mn112c10p1">
<span class="m-text m-primary">Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṁyojanassa sammadaññāvimuttassa ayamanudhammo hoti veyyākaraṇāya:</span><br />
<span class="m-text">For a mendicant with defilements ended it is in line with the teaching to answer:</span><br />
</p>
<p id="mn112c10p2">
<span class="m-text m-primary">‘cakkhusmiṁ, āvuso, rūpe cakkhuviññāṇe cakkhuviññāṇaviññātabbesu dhammesu yo chando yo rāgo yā nandī yā taṇhā ye ca upāyūpādānā cetaso adhiṭṭhānābhinivesānusayā tesaṁ khayā virāgā nirodhā cāgā paṭinissaggā vimuttaṁ me cittanti pajānāmi.</span><br />
<span class="m-text">‘I understand that my mind is freed through the ending, fading away, cessation, giving away, and letting go of desire and greed and relishing and craving; attraction, grasping, mental fixation, insistence, and underlying tendency for the eye, sights, eye consciousness, and things knowable by eye consciousness.</span><br />
</p>
<p id="mn112c10p3">
<span class="m-text m-primary">Sotasmiṁ, āvuso, sadde sotaviññāṇe …pe…</span><br />
<span class="m-text">I understand that my mind is freed through the ending of desire for the ear …</span><br />
</p>
<p id="mn112c10p4">
<span class="m-text m-primary">ghānasmiṁ, āvuso, gandhe ghānaviññāṇe …</span><br />
<span class="m-text">nose …</span><br />
</p>
<p id="mn112c10p5">
<span class="m-text m-primary">jivhāya, āvuso, rase jivhāviññāṇe …</span><br />
<span class="m-text">tongue …</span><br />
</p>
<p id="mn112c10p6">
<span class="m-text m-primary">kāyasmiṁ, āvuso, phoṭṭhabbe kāyaviññāṇe …</span><br />
<span class="m-text">body …</span><br />
</p>
<p id="mn112c10p7">
<span class="m-text m-primary">manasmiṁ, āvuso, dhamme manoviññāṇe manoviññāṇaviññātabbesu dhammesu yo chando yo rāgo yā nandī yā taṇhā ye ca upāyūpādānā cetaso adhiṭṭhānābhinivesānusayā tesaṁ khayā virāgā nirodhā cāgā paṭinissaggā vimuttaṁ me cittanti pajānāmi.</span><br />
<span class="m-text">mind, thoughts, mind consciousness, and things knowable by mind consciousness.</span><br />
</p>
<p id="mn112c10p8">
<span class="m-text m-primary">Evaṁ kho me, āvuso, jānato evaṁ passato imesu chasu ajjhattikabāhiresu āyatanesu anupādāya āsavehi cittaṁ vimuttan’ti.</span><br />
<span class="m-text">That is how I know and see regarding these six interior and exterior sense fields so that my mind is freed from defilements by not grasping.’</span><br />
</p>
<p id="mn112c11p1">
<span class="m-text m-primary">Tassa, bhikkhave, bhikkhuno ‘sādhū’ti bhāsitaṁ abhinanditabbaṁ anumoditabbaṁ.</span><br />
<span class="m-text">Saying ‘Good!’ you should applaud and cheer that mendicant’s statement,</span><br />
</p>
<p id="mn112c11p2">
<span class="m-text m-primary">‘Sādhū’ti bhāsitaṁ abhinanditvā anumoditvā uttariṁ pañho pucchitabbo.</span><br />
<span class="m-text">then ask a further question:</span><br />
</p>
<p id="mn112c11p3">
<span class="m-text m-primary">‘Kathaṁ jānato panāyasmato, kathaṁ passato imasmiñca saviññāṇake kāye bahiddhā ca sabbanimittesu ahaṅkāramamaṅkāramānānusayā samūhatā’ti?</span><br />
<span class="m-text">‘Sir, how does the venerable know and see so that he has eradicated ego, possessiveness, and underlying tendency to conceit for this conscious body and all external stimuli?’</span><br />
</p>
<p id="mn112c12p1">
<span class="m-text m-primary">Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṁyojanassa sammadaññāvimuttassa ayamanudhammo hoti veyyākaraṇāya:</span><br />
<span class="m-text">For a mendicant with defilements ended it is in line with the teaching to answer:</span><br />
</p>
<p id="mn112c12p2">
<span class="m-text m-primary">‘pubbe kho ahaṁ, āvuso, agāriyabhūto samāno aviddasu ahosiṁ.</span><br />
<span class="m-text">‘Formerly, reverends, when I was still a layperson, I was ignorant.</span><br />
</p>
<p id="mn112c12p3">
<span class="m-text m-primary">Tassa me tathāgato vā tathāgatasāvako vā dhammaṁ desesi.</span><br />
<span class="m-text">Then the Realized One or one of his disciples taught me the Dhamma.</span><br />
</p>
<p id="mn112c12p4">
<span class="m-text m-primary">Tāhaṁ dhammaṁ sutvā tathāgate saddhaṁ paṭilabhiṁ.</span><br />
<span class="m-text">I gained faith in the Realized One,</span><br />
</p>
<p id="mn112c12p5">
<span class="m-text m-primary">So tena saddhāpaṭilābhena samannāgato iti paṭisañcikkhiṁ:</span><br />
<span class="m-text">and reflected:</span><br />
</p>
<p id="mn112c12p6">
<span class="m-text m-primary">“sambādho gharāvāso rajāpatho, abbhokāso pabbajjā.</span><br />
<span class="m-text">“Living in a house is cramped and dirty, but the life of one gone forth is wide open.</span><br />
</p>
<p id="mn112c12p7">
<span class="m-text m-primary">Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.</span><br />
<span class="m-text">It’s not easy for someone living at home to lead the spiritual life utterly full and pure, like a polished shell.</span><br />
</p>
<p id="mn112c12p8">
<span class="m-text m-primary">Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan”ti.</span><br />
<span class="m-text">Why don’t I shave off my hair and beard, dress in ocher robes, and go forth from lay life to homelessness?”</span><br />
</p>
<p id="mn112c13p1">
<span class="m-text m-primary">So kho ahaṁ, āvuso, aparena samayena appaṁ vā bhogakkhandhaṁ pahāya mahantaṁ vā bhogakkhandhaṁ pahāya, appaṁ vā ñātiparivaṭṭaṁ pahāya mahantaṁ vā ñātiparivaṭṭaṁ pahāya kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajiṁ.</span><br />
<span class="m-text">After some time I gave up a large or small fortune, and a large or small family circle. I shaved off hair and beard, dressed in ocher robes, and went forth from the lay life to homelessness.</span><br />
</p>
<p id="mn112c13p2">
<span class="m-text m-primary">So evaṁ pabbajito samāno bhikkhūnaṁ sikkhāsājīvasamāpanno pāṇātipātaṁ pahāya pāṇātipātā paṭivirato ahosiṁ nihitadaṇḍo nihitasattho, lajjī dayāpanno sabbapāṇabhūtahitānukampī vihāsiṁ.</span><br />
<span class="m-text">Once I had gone forth, I took up the training and livelihood of the mendicants. I gave up killing living creatures, renouncing the rod and the sword. I was scrupulous and kind, living full of compassion for all living beings.</span><br />
</p>
<p id="mn112c13p3">
<span class="m-text m-primary">Adinnādānaṁ pahāya adinnādānā paṭivirato ahosiṁ dinnādāyī dinnapāṭikaṅkhī, athenena sucibhūtena attanā vihāsiṁ.</span><br />
<span class="m-text">I gave up stealing. I took only what’s given, and expected only what’s given. I kept myself clean by not thieving.</span><br />
</p>
<p id="mn112c13p4">
<span class="m-text m-primary">Abrahmacariyaṁ pahāya brahmacārī ahosiṁ ārācārī virato methunā gāmadhammā.</span><br />
<span class="m-text">I gave up unchastity. I became celibate, set apart, avoiding the common practice of sex.</span><br />
</p>
<p id="mn112c13p5">
<span class="m-text m-primary">Musāvādaṁ pahāya musāvādā paṭivirato ahosiṁ saccavādī saccasandho theto paccayiko avisaṁvādako lokassa.</span><br />
<span class="m-text">I gave up lying. I spoke the truth and stuck to the truth. I was honest and trustworthy, not tricking the world with my words.</span><br />
</p>
<p id="mn112c13p6">
<span class="m-text m-primary">Pisuṇaṁ vācaṁ pahāya pisuṇāya vācāya paṭivirato ahosiṁ, ito sutvā na amutra akkhātā imesaṁ bhedāya, amutra vā sutvā na imesaṁ akkhātā amūsaṁ bhedāya; iti bhinnānaṁ vā sandhātā sahitānaṁ vā anuppadātā samaggārāmo samaggarato samagganandī samaggakaraṇiṁ vācaṁ bhāsitā ahosiṁ.</span><br />
<span class="m-text">I gave up divisive speech. I didn’t repeat in one place what I heard in another so as to divide people against each other. Instead, I reconciled those who are divided, supporting unity, delighting in harmony, loving harmony, speaking words that promote harmony.</span><br />
</p>
<p id="mn112c13p7">
<span class="m-text m-primary">Pharusaṁ vācaṁ pahāya pharusāya vācāya paṭivirato ahosiṁ; yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṁ vācaṁ bhāsitā ahosiṁ.</span><br />
<span class="m-text">I gave up harsh speech. I spoke in a way that’s mellow, pleasing to the ear, lovely, going to the heart, polite, likable and agreeable to the people.</span><br />
</p>
<p id="mn112c13p8">
<span class="m-text m-primary">Samphappalāpaṁ pahāya samphappalāpā paṭivirato ahosiṁ; kālavādī bhūtavādī atthavādī dhammavādī vinayavādī nidhānavatiṁ vācaṁ bhāsitā ahosiṁ kālena sāpadesaṁ pariyantavatiṁ atthasaṁhitaṁ.</span><br />
<span class="m-text">I gave up talking nonsense. My words were timely, true, and meaningful, in line with the teaching and training. I said things at the right time which are valuable, reasonable, succinct, and beneficial.</span><br />
</p>
<p id="mn112c14p1">
<span class="m-text m-primary">So bījagāmabhūtagāmasamārambhā paṭivirato ahosiṁ, ekabhattiko ahosiṁ rattūparato virato vikālabhojanā.</span><br />
<span class="m-text">I avoided injuring plants and seeds. I ate in one part of the day, abstaining from eating at night and food at the wrong time.</span><br />
</p>
<p id="mn112c14p2">
<span class="m-text m-primary">Naccagītavāditavisūkadassanā paṭivirato ahosiṁ.</span><br />
<span class="m-text">I avoided dancing, singing, music, and seeing shows.</span><br />
</p>
<p id="mn112c14p3">
<span class="m-text m-primary">Mālāgandhavilepanadhāraṇamaṇḍanavibhūsanaṭṭhānā paṭivirato ahosiṁ.</span><br />
<span class="m-text">I avoided beautifying and adorning myself with garlands, perfumes, and makeup.</span><br />
</p>
<p id="mn112c14p4">
<span class="m-text m-primary">Uccāsayanamahāsayanā paṭivirato ahosiṁ.</span><br />
<span class="m-text">I avoided high and luxurious beds.</span><br />
</p>
<p id="mn112c14p5">
<span class="m-text m-primary">Jātarūparajatapaṭiggahaṇā paṭivirato ahosiṁ,</span><br />
<span class="m-text">I avoided receiving gold and money,</span><br />
</p>
<p id="mn112c14p6">
<span class="m-text m-primary">āmakadhaññapaṭiggahaṇā paṭivirato ahosiṁ,</span><br />
<span class="m-text">raw grains,</span><br />
</p>
<p id="mn112c14p7">
<span class="m-text m-primary">āmakamaṁsapaṭiggahaṇā paṭivirato ahosiṁ;</span><br />
<span class="m-text">raw meat,</span><br />
</p>
<p id="mn112c14p8">
<span class="m-text m-primary">itthikumārikapaṭiggahaṇā paṭivirato ahosiṁ,</span><br />
<span class="m-text">women and girls,</span><br />
</p>
<p id="mn112c14p9">
<span class="m-text m-primary">dāsidāsapaṭiggahaṇā paṭivirato ahosiṁ,</span><br />
<span class="m-text">male and female bondservants,</span><br />
</p>
<p id="mn112c14p10">
<span class="m-text m-primary">ajeḷakapaṭiggahaṇā paṭivirato ahosiṁ,</span><br />
<span class="m-text">goats and sheep,</span><br />
</p>
<p id="mn112c14p11">
<span class="m-text m-primary">kukkuṭasūkarapaṭiggahaṇā paṭivirato ahosiṁ,</span><br />
<span class="m-text">chicken and pigs,</span><br />
</p>
<p id="mn112c14p12">
<span class="m-text m-primary">hatthigavassavaḷavapaṭiggahaṇā paṭivirato ahosiṁ,</span><br />
<span class="m-text">elephants, cows, horses, and mares,</span><br />
</p>
<p id="mn112c14p13">
<span class="m-text m-primary">khettavatthupaṭiggahaṇā paṭivirato ahosiṁ.</span><br />
<span class="m-text">and fields and land.</span><br />
</p>
<p id="mn112c14p14">
<span class="m-text m-primary">Dūteyyapahiṇagamanānuyogā paṭivirato ahosiṁ,</span><br />
<span class="m-text">I avoided running errands and messages;</span><br />
</p>
<p id="mn112c14p15">
<span class="m-text m-primary">kayavikkayā paṭivirato ahosiṁ,</span><br />
<span class="m-text">buying and selling;</span><br />
</p>
<p id="mn112c14p16">
<span class="m-text m-primary">tulākūṭakaṁsakūṭamānakūṭā paṭivirato ahosiṁ,</span><br />
<span class="m-text">falsifying weights, metals, or measures;</span><br />
</p>
<p id="mn112c14p17">
<span class="m-text m-primary">ukkoṭanavañcananikatisāciyogā paṭivirato ahosiṁ,</span><br />
<span class="m-text">bribery, fraud, cheating, and duplicity;</span><br />
</p>
<p id="mn112c14p18">
<span class="m-text m-primary">chedanavadhabandhanaviparāmosaālopasahasākārā paṭivirato ahosiṁ.</span><br />
<span class="m-text">mutilation, murder, abduction, banditry, plunder, and violence.</span><br />
</p>
<p id="mn112c14p19">
<span class="m-text m-primary">So santuṭṭho ahosiṁ kāyaparihārikena cīvarena, kucchiparihārikena piṇḍapātena. So yena yeneva pakkamiṁ samādāyeva pakkamiṁ.</span><br />
<span class="m-text">I became content with robes to look after the body and almsfood to look after the belly. Wherever I went, I set out taking only these things.</span><br />
</p>
<p id="mn112c14p20">
<span class="m-text m-primary">Seyyathāpi nāma pakkhī sakuṇo yena yeneva ḍeti sapattabhārova ḍeti;</span><br />
<span class="m-text">Like a bird: wherever it flies, wings are its only burden.</span><br />
</p>
<p id="mn112c14p21">
<span class="m-text m-primary">evameva kho ahaṁ, āvuso; santuṭṭho ahosiṁ kāyaparihārikena cīvarena, kucchiparihārikena piṇḍapātena. So yena yeneva pakkamiṁ samādāyeva pakkamiṁ.</span><br />
<span class="m-text">In the same way, I became content with robes to look after the body and almsfood to look after the belly. Wherever I went, I set out taking only these things.</span><br />
</p>
<p id="mn112c14p22">
<span class="m-text m-primary">So iminā ariyena sīlakkhandhena samannāgato ajjhattaṁ anavajjasukhaṁ paṭisaṁvedesiṁ.</span><br />
<span class="m-text">When I had this entire spectrum of noble ethics, I experienced a blameless happiness inside myself.</span><br />
</p>
<p id="mn112c15p1">
<span class="m-text m-primary">So cakkhunā rūpaṁ disvā na nimittaggāhī ahosiṁ nānubyañjanaggāhī;</span><br />
<span class="m-text">When I saw a sight with my eyes, I didn’t get caught up in the features and details.</span><br />
</p>
<p id="mn112c15p2">
<span class="m-text m-primary">yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjiṁ; rakkhiṁ cakkhundriyaṁ, cakkhundriye saṁvaraṁ āpajjiṁ.</span><br />
<span class="m-text">If the faculty of sight were left unrestrained, bad unskillful qualities of desire and aversion would become overwhelming. For this reason, I practiced restraint, protecting the faculty of sight, and achieving its restraint.</span><br />
</p>
<p id="mn112c15p3">
<span class="m-text m-primary">Sotena saddaṁ sutvā …pe…</span><br />
<span class="m-text">When I heard a sound with my ears …</span><br />
</p>
<p id="mn112c15p4">
<span class="m-text m-primary">ghānena gandhaṁ ghāyitvā …pe…</span><br />
<span class="m-text">When I smelled an odor with my nose …</span><br />
</p>
<p id="mn112c15p5">
<span class="m-text m-primary">jivhāya rasaṁ sāyitvā …pe…</span><br />
<span class="m-text">When I tasted a flavor with my tongue …</span><br />
</p>
<p id="mn112c15p6">
<span class="m-text m-primary">kāyena phoṭṭhabbaṁ phusitvā …pe…</span><br />
<span class="m-text">When I felt a touch with my body …</span><br />
</p>
<p id="mn112c15p7">
<span class="m-text m-primary">manasā dhammaṁ viññāya na nimittaggāhī ahosiṁ nānubyañjanaggāhī;</span><br />
<span class="m-text">When I knew a thought with my mind, I didn’t get caught up in the features and details.</span><br />
</p>
<p id="mn112c15p8">
<span class="m-text m-primary">yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjiṁ; rakkhiṁ manindriyaṁ, manindriye saṁvaraṁ āpajjiṁ.</span><br />
<span class="m-text">If the faculty of the mind were left unrestrained, bad unskillful qualities of desire and aversion would become overwhelming. For this reason, I practiced restraint, protecting the faculty of the mind, and achieving its restraint.</span><br />
</p>
<p id="mn112c15p9">
<span class="m-text m-primary">So iminā ariyena indriyasaṁvarena samannāgato ajjhattaṁ abyāsekasukhaṁ paṭisaṁvedesiṁ.</span><br />
<span class="m-text">When I had this noble sense restraint, I experienced an unsullied bliss inside myself.</span><br />
</p>
<p id="mn112c16p1">
<span class="m-text m-primary">So abhikkante paṭikkante sampajānakārī ahosiṁ, ālokite vilokite sampajānakārī ahosiṁ, samiñjite pasārite sampajānakārī ahosiṁ, saṅghāṭipattacīvaradhāraṇe sampajānakārī ahosiṁ, asite pīte khāyite sāyite sampajānakārī ahosiṁ, uccārapassāvakamme sampajānakārī ahosiṁ, gate ṭhite nisinne sutte jāgarite bhāsite tuṇhībhāve sampajānakārī ahosiṁ.</span><br />
<span class="m-text">I acted with situational awareness when going out and coming back; when looking ahead and aside; when bending and extending the limbs; when bearing the outer robe, bowl and robes; when eating, drinking, chewing, and tasting; when urinating and defecating; when walking, standing, sitting, sleeping, waking, speaking, and keeping silent.</span><br />
</p>
<p id="mn112c16p2">
<span class="m-text m-primary">So iminā ca ariyena sīlakkhandhena samannāgato, imāya ca ariyāya santuṭṭhiyā samannāgato, iminā ca ariyena indriyasaṁvarena samannāgato, iminā ca ariyena satisampajaññena samannāgato</span><br />
<span class="m-text">When I had this noble spectrum of ethics, this noble sense restraint, and this noble mindfulness and situational awareness,</span><br />
</p>
<p id="mn112c16p3">
<span class="m-text m-primary">vivittaṁ senāsanaṁ bhajiṁ araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ.</span><br />
<span class="m-text">I frequented a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw.</span><br />
</p>
<p id="mn112c16p4">
<span class="m-text m-primary">So pacchābhattaṁ piṇḍapātapaṭikkanto nisīdiṁ pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
<span class="m-text">After the meal, I returned from almsround, sat down cross-legged with my body straight, and established mindfulness right there.</span><br />
</p>
<p id="mn112c17p1">
<span class="m-text m-primary">So abhijjhaṁ loke pahāya vigatābhijjhena cetasā vihāsiṁ, abhijjhāya cittaṁ parisodhesiṁ.</span><br />
<span class="m-text">Giving up desire for the world, I meditated with a heart rid of desire, cleansing the mind of desire.</span><br />
</p>
<p id="mn112c17p2">
<span class="m-text m-primary">Byāpādapadosaṁ pahāya abyāpannacitto vihāsiṁ sabbapāṇabhūtahitānukampī, byāpādapadosā cittaṁ parisodhesiṁ.</span><br />
<span class="m-text">Giving up ill will and malevolence, I meditated with a mind rid of ill will, full of compassion for all living beings, cleansing the mind of ill will.</span><br />
</p>
<p id="mn112c17p3">
<span class="m-text m-primary">Thinamiddhaṁ pahāya vigatathinamiddho vihāsiṁ ālokasaññī sato sampajāno, thinamiddhā cittaṁ parisodhesiṁ.</span><br />
<span class="m-text">Giving up dullness and drowsiness, I meditated with a mind rid of dullness and drowsiness, perceiving light, mindful and aware, cleansing the mind of dullness and drowsiness.</span><br />
</p>
<p id="mn112c17p4">
<span class="m-text m-primary">Uddhaccakukkuccaṁ pahāya anuddhato vihāsiṁ ajjhattaṁ, vūpasantacitto, uddhaccakukkuccā cittaṁ parisodhesiṁ.</span><br />
<span class="m-text">Giving up restlessness and remorse, I meditated without restlessness, my mind peaceful inside, cleansing the mind of restlessness and remorse.</span><br />
</p>
<p id="mn112c17p5">
<span class="m-text m-primary">Vicikicchaṁ pahāya tiṇṇavicikiccho vihāsiṁ akathaṅkathī kusalesu dhammesu, vicikicchāya cittaṁ parisodhesiṁ.</span><br />
<span class="m-text">Giving up doubt, I meditated having gone beyond doubt, not undecided about skillful qualities, cleansing the mind of doubt.</span><br />
</p>
<p id="mn112c18p1">
<span class="m-text m-primary">So ime pañca nīvaraṇe pahāya cetaso upakkilese paññāya dubbalīkaraṇe</span><br />
<span class="m-text">I gave up these five hindrances, corruptions of the heart that weaken wisdom.</span><br />
</p>
<p id="mn112c18p2">
<span class="m-text m-primary">vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja vihāsiṁ.</span><br />
<span class="m-text">Then, quite secluded from sensual pleasures, secluded from unskillful qualities, I entered and remained in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="mn112c18p3">
<span class="m-text m-primary">Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ …pe…</span><br />
<span class="m-text">As the placing of the mind and keeping it connected were stilled, I entered and remained in the second absorption …</span><br />
</p>
<p id="mn112c18p4">
<span class="m-text m-primary">tatiyaṁ jhānaṁ …</span><br />
<span class="m-text">third absorption …</span><br />
</p>
<p id="mn112c18p5">
<span class="m-text m-primary">catutthaṁ jhānaṁ upasampajja vihāsiṁ.</span><br />
<span class="m-text">fourth absorption.</span><br />
</p>
<p id="mn112c19p1">
<span class="m-text m-primary">So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmesiṁ.</span><br />
<span class="m-text">When my mind had immersed in samādhi like this—purified, bright, flawless, rid of corruptions, pliable, workable, steady, and imperturbable—I extended it toward knowledge of the ending of defilements.</span><br />
</p>
<p id="mn112c19p2">
<span class="m-text m-primary">So idaṁ dukkhanti yathābhūtaṁ abbhaññāsiṁ, ayaṁ dukkhasamudayoti yathābhūtaṁ abbhaññāsiṁ, ayaṁ dukkhanirodhoti yathābhūtaṁ abbhaññāsiṁ, ayaṁ dukkhanirodhagāminī paṭipadāti yathābhūtaṁ abbhaññāsiṁ;</span><br />
<span class="m-text">I truly understood: “This is suffering” … “This is the origin of suffering” … “This is the cessation of suffering” … “This is the practice that leads to the cessation of suffering”.</span><br />
</p>
<p id="mn112c19p3">
<span class="m-text m-primary">ime āsavāti yathābhūtaṁ abbhaññāsiṁ, ayaṁ āsavasamudayoti yathābhūtaṁ abbhaññāsiṁ, ayaṁ āsavanirodhoti yathābhūtaṁ abbhaññāsiṁ, ayaṁ āsavanirodhagāminī paṭipadāti yathābhūtaṁ abbhaññāsiṁ.</span><br />
<span class="m-text">I truly understood: “These are defilements”… “This is the origin of defilements” … “This is the cessation of defilements” … “This is the practice that leads to the cessation of defilements”.</span><br />
</p>
<p id="mn112c20p1">
<span class="m-text m-primary">Tassa me evaṁ jānato evaṁ passato kāmāsavāpi cittaṁ vimuccittha, bhavāsavāpi cittaṁ vimuccittha, avijjāsavāpi cittaṁ vimuccittha.</span><br />
<span class="m-text">Knowing and seeing like this, my mind was freed from the defilements of sensuality, desire to be reborn, and ignorance.</span><br />
</p>
<p id="mn112c20p2">
<span class="m-text m-primary">Vimuttasmiṁ vimuttamiti ñāṇaṁ ahosi.</span><br />
<span class="m-text">When it was freed, I knew it was freed.</span><br />
</p>
<p id="mn112c20p3">
<span class="m-text m-primary">Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti abbhaññāsiṁ.</span><br />
<span class="m-text">I understood: “Rebirth is ended; the spiritual journey has been completed; what had to be done has been done; there is no return to any state of existence.”</span><br />
</p>
<p id="mn112c20p4">
<span class="m-text m-primary">Evaṁ kho me, āvuso, jānato evaṁ passato imasmiñca saviññāṇake kāye bahiddhā ca sabbanimittesu ahaṅkāramamaṅkāramānānusayā samūhatā’ti.</span><br />
<span class="m-text">That is how I know and see so that I have eradicated ego, possessiveness, and underlying tendency to conceit for this conscious body and all external stimuli.’</span><br />
</p>
<p id="mn112c21p1">
<span class="m-text m-primary">Tassa, bhikkhave, bhikkhuno ‘sādhū’ti bhāsitaṁ abhinanditabbaṁ anumoditabbaṁ.</span><br />
<span class="m-text">Saying ‘Good!’ you should applaud and cheer that mendicant’s statement,</span><br />
</p>
<p id="mn112c21p2">
<span class="m-text m-primary">‘Sādhū’ti bhāsitaṁ abhinanditvā anumoditvā evamassa vacanīyo:</span><br />
<span class="m-text">and then say to them:</span><br />
</p>
<p id="mn112c21p3">
<span class="m-text m-primary">‘lābhā no, āvuso, suladdhaṁ no, āvuso,</span><br />
<span class="m-text">‘We are fortunate, reverend, so very fortunate</span><br />
</p>
<p id="mn112c21p4">
<span class="m-text m-primary">ye mayaṁ āyasmantaṁ tādisaṁ sabrahmacāriṁ samanupassāmā’”ti.</span><br />
<span class="m-text">to see a venerable such as yourself as one of our spiritual companions!’”</span><br />
</p>
<p id="mn112c21p5">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn112c21p6">
<span class="m-text m-primary">Attamanā te bhikkhū bhagavato bhāsitaṁ abhinandunti.</span><br />
<span class="m-text">Satisfied, the mendicants were happy with what the Buddha said.</span><br />
</p>
<p id="mn112c21p7">
<span class="m-text m-primary">Chabbisodhanasuttaṁ niṭṭhitaṁ dutiyaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>