<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any003p040z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 3" />
  <meta name="twitter:title" content="Aṅguttara Nikāya 3" />
  <meta property="og:url" content="https://theravadan.org/pages/any003p040z.html" />
  <meta property="og:description" content="Numbered Discourses 3 11. Sambodhavagga 11. Awakening 112. Dutiyanidānasutta 112. Sources (2nd) “Tīṇimāni, bhikkhave, nidānāni kammānaṁ samudayāya. “Mendicants, there are these three sources that give rise to deeds. Katamāni tīṇi? What three? Atīte, bhikkhave, chandarāgaṭṭhāniye dhamme ārabbha chando jāyati; Desire comes up for things that stimulate desire …" />
  <meta name="twitter:description" content="Numbered Discourses 3 11. Sambodhavagga 11. Awakening 112. Dutiyanidānasutta 112. Sources (2nd) “Tīṇimāni, bhikkhave, nidānāni kammānaṁ samudayāya. “Mendicants, there are these three sources that give rise to deeds. Katamāni tīṇi? What three? Atīte, bhikkhave, chandarāgaṭṭhāniye dhamme ārabbha chando jāyati; Desire comes up for things that stimulate desire …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3
        </h1>
<!-- content -->
<p><span class="m-text">Numbered Discourses 3</span></p>
<section id="sambodhavagga">
<h2><a href="#sambodhavagga">11. Sambodhavagga</a></h2>
<p><span class="m-text">11. Awakening</span></p>
<section id="dutiyanidanasutta">
<h3><a href="#dutiyanidanasutta">112. Dutiyanidānasutta</a></h3>
<p><span class="m-text">112. Sources (2nd)</span></p>
<p id="an3p112c1p1">
<span class="m-text m-primary">“Tīṇimāni, bhikkhave, nidānāni kammānaṁ samudayāya.</span><br />
<span class="m-text">“Mendicants, there are these three sources that give rise to deeds.</span><br />
</p>
<p id="an3p112c1p2">
<span class="m-text m-primary">Katamāni tīṇi?</span><br />
<span class="m-text">What three?</span><br />
</p>
<p id="an3p112c1p3">
<span class="m-text m-primary">Atīte, bhikkhave, chandarāgaṭṭhāniye dhamme ārabbha chando jāyati;</span><br />
<span class="m-text">Desire comes up for things that stimulate desire and greed in the past, future, or present.</span><br />
</p>
<p id="an3p112c1p4">
<span class="m-text m-primary">anāgate, bhikkhave, chandarāgaṭṭhāniye dhamme ārabbha chando jāyati;</span><br />
</p>
<p id="an3p112c1p5">
<span class="m-text m-primary">paccuppanne, bhikkhave, chandarāgaṭṭhāniye dhamme ārabbha chando jāyati.</span><br />
</p>
<p id="an3p112c1p6">
<span class="m-text m-primary">Kathañca, bhikkhave, atīte chandarāgaṭṭhāniye dhamme ārabbha chando jāyati?</span><br />
<span class="m-text">And how does desire come up for things that stimulate desire and greed in the past, future, or present?</span><br />
</p>
<p id="an3p112c1p7">
<span class="m-text m-primary">Atīte, bhikkhave, chandarāgaṭṭhāniye dhamme ārabbha cetasā anuvitakketi anuvicāreti.</span><br />
<span class="m-text">In your heart you think about and consider things that stimulate desire and greed in the past, future, or present.</span><br />
</p>
<p id="an3p112c1p8">
<span class="m-text m-primary">Tassa atīte chandarāgaṭṭhāniye dhamme ārabbha cetasā anuvitakkayato anuvicārayato chando jāyati.</span><br />
<span class="m-text">When you do this, desire comes up,</span><br />
</p>
<p id="an3p112c1p9">
<span class="m-text m-primary">Chandajāto tehi dhammehi saṁyutto hoti.</span><br />
<span class="m-text">and you get attached to those things.</span><br />
</p>
<p id="an3p112c1p10">
<span class="m-text m-primary">Etamahaṁ, bhikkhave, saṁyojanaṁ vadāmi yo cetaso sārāgo.</span><br />
<span class="m-text">This lust in the heart is what I call a fetter.</span><br />
</p>
<p id="an3p112c1p11">
<span class="m-text m-primary">Evaṁ kho, bhikkhave, atīte chandarāgaṭṭhāniye dhamme ārabbha chando jāyati.</span><br />
<span class="m-text">That’s how desire comes up for things that stimulate desire and greed in the past, future, or present.</span><br />
</p>
<p id="an3p112c2p1">
<span class="m-text m-primary">Kathañca, bhikkhave, anāgate chandarāgaṭṭhāniye dhamme ārabbha chando jāyati?</span><br />
</p>
<p id="an3p112c2p2">
<span class="m-text m-primary">Anāgate, bhikkhave, chandarāgaṭṭhāniye dhamme ārabbha cetasā anuvitakketi anuvicāreti.</span><br />
</p>
<p id="an3p112c2p3">
<span class="m-text m-primary">Tassa anāgate chandarāgaṭṭhāniye dhamme ārabbha cetasā anuvitakkayato anuvicārayato chando jāyati.</span><br />
</p>
<p id="an3p112c2p4">
<span class="m-text m-primary">Chandajāto tehi dhammehi saṁyutto hoti.</span><br />
</p>
<p id="an3p112c2p5">
<span class="m-text m-primary">Etamahaṁ, bhikkhave, saṁyojanaṁ vadāmi yo cetaso sārāgo.</span><br />
</p>
<p id="an3p112c2p6">
<span class="m-text m-primary">Evaṁ kho, bhikkhave, anāgate chandarāgaṭṭhāniye dhamme ārabbha chando jāyati.</span><br />
</p>
<p id="an3p112c3p1">
<span class="m-text m-primary">Kathañca, bhikkhave, paccuppanne chandarāgaṭṭhāniye dhamme ārabbha chando jāyati?</span><br />
</p>
<p id="an3p112c3p2">
<span class="m-text m-primary">Paccuppanne, bhikkhave, chandarāgaṭṭhāniye dhamme ārabbha cetasā anuvitakketi anuvicāreti.</span><br />
</p>
<p id="an3p112c3p3">
<span class="m-text m-primary">Tassa paccuppanne chandarāgaṭṭhāniye dhamme ārabbha cetasā anuvitakkayato anuvicārayato chando jāyati.</span><br />
</p>
<p id="an3p112c3p4">
<span class="m-text m-primary">Chandajāto tehi dhammehi saṁyutto hoti.</span><br />
</p>
<p id="an3p112c3p5">
<span class="m-text m-primary">Etamahaṁ, bhikkhave, saṁyojanaṁ vadāmi yo cetaso sārāgo.</span><br />
</p>
<p id="an3p112c3p6">
<span class="m-text m-primary">Evaṁ kho, bhikkhave, paccuppanne chandarāgaṭṭhāniye dhamme ārabbha chando jāyati.</span><br />
</p>
<p id="an3p112c3p7">
<span class="m-text m-primary">Imāni kho, bhikkhave, tīṇi nidānāni kammānaṁ samudayāya.</span><br />
<span class="m-text">These are three sources that give rise to deeds.</span><br />
</p>
<p id="an3p112c4p1">
<span class="m-text m-primary">Tīṇimāni, bhikkhave, nidānāni kammānaṁ samudayāya.</span><br />
<span class="m-text">There are these three sources that give rise to deeds.</span><br />
</p>
<p id="an3p112c4p2">
<span class="m-text m-primary">Katamāni tīṇi?</span><br />
<span class="m-text">What three?</span><br />
</p>
<p id="an3p112c4p3">
<span class="m-text m-primary">Atīte, bhikkhave, chandarāgaṭṭhāniye dhamme ārabbha chando na jāyati;</span><br />
<span class="m-text">Desire doesn’t come up for things that stimulate desire and greed in the past, future, or present.</span><br />
</p>
<p id="an3p112c4p4">
<span class="m-text m-primary">anāgate, bhikkhave, chandarāgaṭṭhāniye dhamme ārabbha chando na jāyati;</span><br />
</p>
<p id="an3p112c4p5">
<span class="m-text m-primary">paccuppanne, bhikkhave, chandarāgaṭṭhāniye dhamme ārabbha chando na jāyati.</span><br />
</p>
<p id="an3p112c5p1">
<span class="m-text m-primary">Kathañca, bhikkhave, atīte chandarāgaṭṭhāniye dhamme ārabbha chando na jāyati?</span><br />
<span class="m-text">And how does desire not come up for things that stimulate desire and greed in the past, future, or present?</span><br />
</p>
<p id="an3p112c5p2">
<span class="m-text m-primary">Atītānaṁ, bhikkhave, chandarāgaṭṭhāniyānaṁ dhammānaṁ āyatiṁ vipākaṁ pajānāti.</span><br />
<span class="m-text">You understand the future result of things that stimulate desire and greed in the past, future, or present.</span><br />
</p>
<p id="an3p112c5p3">
<span class="m-text m-primary">Āyatiṁ vipākaṁ viditvā tadabhinivatteti.</span><br />
<span class="m-text">When you know this, you grow disillusioned,</span><br />
</p>
<p id="an3p112c5p4">
<span class="m-text m-primary">Tadabhinivattetvā cetasā abhinivijjhitvā paññāya ativijjha passati.</span><br />
<span class="m-text">your heart becomes dispassionate, and you see it with penetrating wisdom.</span><br />
</p>
<p id="an3p112c5p5">
<span class="m-text m-primary">Evaṁ kho, bhikkhave, atīte chandarāgaṭṭhāniye dhamme ārabbha chando na jāyati.</span><br />
<span class="m-text">That’s how desire doesn’t come up for things that stimulate desire and greed in the past, future, or present.</span><br />
</p>
<p id="an3p112c6p1">
<span class="m-text m-primary">Kathañca, bhikkhave, anāgate chandarāgaṭṭhāniye dhamme ārabbha chando na jāyati?</span><br />
</p>
<p id="an3p112c6p2">
<span class="m-text m-primary">Anāgatānaṁ, bhikkhave, chandarāgaṭṭhāniyānaṁ dhammānaṁ āyatiṁ vipākaṁ pajānāti.</span><br />
</p>
<p id="an3p112c6p3">
<span class="m-text m-primary">Āyatiṁ vipākaṁ viditvā tadabhinivatteti.</span><br />
</p>
<p id="an3p112c6p4">
<span class="m-text m-primary">Tadabhinivattetvā cetasā abhinivijjhitvā paññāya ativijjha passati.</span><br />
</p>
<p id="an3p112c6p5">
<span class="m-text m-primary">Evaṁ kho, bhikkhave, anāgate chandarāgaṭṭhāniye dhamme ārabbha chando na jāyati.</span><br />
</p>
<p id="an3p112c7p1">
<span class="m-text m-primary">Kathañca, bhikkhave, paccuppanne chandarāgaṭṭhāniye dhamme ārabbha chando na jāyati?</span><br />
</p>
<p id="an3p112c7p2">
<span class="m-text m-primary">Paccuppannānaṁ, bhikkhave, chandarāgaṭṭhāniyānaṁ dhammānaṁ āyatiṁ vipākaṁ pajānāti, āyatiṁ vipākaṁ viditvā tadabhinivatteti, tadabhinivattetvā cetasā abhinivijjhitvā paññāya ativijjha passati.</span><br />
</p>
<p id="an3p112c7p3">
<span class="m-text m-primary">Evaṁ kho, bhikkhave, paccuppanne chandarāgaṭṭhāniye dhamme ārabbha chando na jāyati.</span><br />
</p>
<p id="an3p112c7p4">
<span class="m-text m-primary">Imāni kho, bhikkhave, tīṇi nidānāni kammānaṁ samudayāyā”ti.</span><br />
<span class="m-text">These are three sources that give rise to deeds.”</span><br />
</p>
<p id="an3p112c7p5">
<span class="m-text m-primary">Dasamaṁ.</span><br />
</p>
<p id="an3p112c7p6">
<span class="m-text m-primary">Sambodhavaggo paṭhamo.</span><br />
</p>
<p id="an3p112c8p0">
<span class="m-text m-primary">Tassuddānaṁ</span><br />
</p>
<p id="an3p112c8p1">
<span class="m-text m-primary">Pubbeva duve assādā,</span><br />
</p>
<p id="an3p112c8p2">
<span class="m-text m-primary">Samaṇo ruṇṇapañcamaṁ;</span><br />
</p>
<p id="an3p112c8p3">
<span class="m-text m-primary">Atitti dve ca vuttāni,</span><br />
</p>
<p id="an3p112c8p4">
<span class="m-text m-primary">Nidānāni apare duveti.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>