<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/thi-ap0040.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/thi-ap0039.html">Previous</a></div>
<div class="m-col-t-6 m-text-right">
<a href="https://theravadan.org/pages/thig0001p0001.html">Next</a></div>
</div>
<p id="thi-ap40c0p2">
<span class="pali m-text">Khattiyāvagga</span><br />
</p>
<section id="pesalatheriapadana">
<span id="thi-ap40c0p3"></span><h2><span class="pali m-text">10 Pesalātherīapadāna</span></h2>
<p id="thi-ap40c1p1">
<span class="pali m-text">“Imamhi bhaddake kappe,</span><br />
</p>
<p id="thi-ap40c1p2">
<span class="pali m-text">brahmabandhu mahāyaso;</span><br />
</p>
<p id="thi-ap40c1p3">
<span class="pali m-text">Kassapo nāma gottena,</span><br />
</p>
<p id="thi-ap40c1p4">
<span class="pali m-text">uppajji vadataṁ varo.</span><br />
</p>
<p id="thi-ap40c2p1">
<span class="pali m-text">Sāvatthiyaṁ pure vare,</span><br />
</p>
<p id="thi-ap40c2p2">
<span class="pali m-text">upāsakakule ahaṁ;</span><br />
</p>
<p id="thi-ap40c2p3">
<span class="pali m-text">Pasūtā taṁ jinavaraṁ,</span><br />
</p>
<p id="thi-ap40c2p4">
<span class="pali m-text">disvā sutvā ca desanaṁ.</span><br />
</p>
<p id="thi-ap40c3p1">
<span class="pali m-text">Taṁ vīraṁ saraṇaṁ gantvā,</span><br />
</p>
<p id="thi-ap40c3p2">
<span class="pali m-text">sīlāni ca samādiyiṁ;</span><br />
</p>
<p id="thi-ap40c3p3">
<span class="pali m-text">Kadāci so mahāvīro,</span><br />
</p>
<p id="thi-ap40c3p4">
<span class="pali m-text">mahājanasamāgame.</span><br />
</p>
<p id="thi-ap40c4p1">
<span class="pali m-text">Attano abhisambodhiṁ,</span><br />
</p>
<p id="thi-ap40c4p2">
<span class="pali m-text">pakāsesi narāsabho;</span><br />
</p>
<p id="thi-ap40c4p3">
<span class="pali m-text">Ananussutadhammesu,</span><br />
</p>
<p id="thi-ap40c4p4">
<span class="pali m-text">pubbe dukkhādikesu ca.</span><br />
</p>
<p id="thi-ap40c5p1">
<span class="pali m-text">Cakkhu ñāṇañca paññā ca,</span><br />
</p>
<p id="thi-ap40c5p2">
<span class="pali m-text">vijjāloko ca āsi me;</span><br />
</p>
<p id="thi-ap40c5p3">
<span class="pali m-text">Taṁ sutvā uggahetvāna,</span><br />
</p>
<p id="thi-ap40c5p4">
<span class="pali m-text">paripucchiñca bhikkhavo.</span><br />
</p>
<p id="thi-ap40c6p1">
<span class="pali m-text">Tena kammena sukatena,</span><br />
</p>
<p id="thi-ap40c6p2">
<span class="pali m-text">cetanāpaṇidhīhi ca;</span><br />
</p>
<p id="thi-ap40c6p3">
<span class="pali m-text">Jahitvā mānusaṁ dehaṁ,</span><br />
</p>
<p id="thi-ap40c6p4">
<span class="pali m-text">tāvatiṁsamagacchahaṁ.</span><br />
</p>
<p id="thi-ap40c7p1">
<span class="pali m-text">Pacchime ca bhave dāni,</span><br />
</p>
<p id="thi-ap40c7p2">
<span class="pali m-text">Jātā seṭṭhimahākule;</span><br />
</p>
<p id="thi-ap40c7p3">
<span class="pali m-text">Upecca buddhaṁ saddhammaṁ,</span><br />
</p>
<p id="thi-ap40c7p4">
<span class="pali m-text">Sutvā saccūpasaṁhitaṁ.</span><br />
</p>
<p id="thi-ap40c8p1">
<span class="pali m-text">Pabbajitvācireneva,</span><br />
</p>
<p id="thi-ap40c8p2">
<span class="pali m-text">saccatthāni vicintayaṁ;</span><br />
</p>
<p id="thi-ap40c8p3">
<span class="pali m-text">Khepetvā āsave sabbe,</span><br />
</p>
<p id="thi-ap40c8p4">
<span class="pali m-text">arahattamapāpuṇiṁ.</span><br />
</p>
<p id="thi-ap40c9p1">
<span class="pali m-text">Iddhīsu ca vasī homi,</span><br />
</p>
<p id="thi-ap40c9p2">
<span class="pali m-text">dibbāya sotadhātuyā;</span><br />
</p>
<p id="thi-ap40c9p3">
<span class="pali m-text">Cetopariyañāṇassa,</span><br />
</p>
<p id="thi-ap40c9p4">
<span class="pali m-text">vasī homi mahāmune.</span><br />
</p>
<p id="thi-ap40c10p1">
<span class="pali m-text">Pubbenivāsaṁ jānāmi,</span><br />
</p>
<p id="thi-ap40c10p2">
<span class="pali m-text">dibbacakkhu visodhitaṁ;</span><br />
</p>
<p id="thi-ap40c10p3">
<span class="pali m-text">Sabbāsavā parikkhīṇā,</span><br />
</p>
<p id="thi-ap40c10p4">
<span class="pali m-text">natthi dāni punabbhavo.</span><br />
</p>
<p id="thi-ap40c11p1">
<span class="pali m-text">Atthadhammaniruttīsu,</span><br />
</p>
<p id="thi-ap40c11p2">
<span class="pali m-text">paṭibhāne tatheva ca;</span><br />
</p>
<p id="thi-ap40c11p3">
<span class="pali m-text">Ñāṇaṁ me vimalaṁ suddhaṁ,</span><br />
</p>
<p id="thi-ap40c11p4">
<span class="pali m-text">buddhaseṭṭhassa vāhasā.</span><br />
</p>
<p id="thi-ap40c12p1">
<span class="pali m-text">Kilesā jhāpitā mayhaṁ,</span><br />
</p>
<p id="thi-ap40c12p2">
<span class="pali m-text">bhavā sabbe samūhatā;</span><br />
</p>
<p id="thi-ap40c12p3">
<span class="pali m-text">Nāgīva bandhanaṁ chetvā,</span><br />
</p>
<p id="thi-ap40c12p4">
<span class="pali m-text">viharāmi anāsavā.</span><br />
</p>
<p id="thi-ap40c13p1">
<span class="pali m-text">Svāgataṁ vata me āsi,</span><br />
</p>
<p id="thi-ap40c13p2">
<span class="pali m-text">mama buddhassa santike;</span><br />
</p>
<p id="thi-ap40c13p3">
<span class="pali m-text">Tisso vijjā anuppattā,</span><br />
</p>
<p id="thi-ap40c13p4">
<span class="pali m-text">kataṁ buddhassa sāsanaṁ.</span><br />
</p>
<p id="thi-ap40c14p1">
<span class="pali m-text">Paṭisambhidā catasso,</span><br />
</p>
<p id="thi-ap40c14p2">
<span class="pali m-text">Vimokkhāpi ca aṭṭhime;</span><br />
</p>
<p id="thi-ap40c14p3">
<span class="pali m-text">Chaḷabhiññā sacchikatā,</span><br />
</p>
<p id="thi-ap40c14p4">
<span class="pali m-text">Kataṁ buddhassa sāsanaṁ”.</span><br />
</p>
<p id="thi-ap40c15p1">
<span class="pali m-text">Itthaṁ sudaṁ pesalā bhikkhunī imā gāthāyo abhāsitthāti.</span><br />
</p>
<p id="thi-ap40c16p1">
<span class="pali m-text">Pesalātheriyāpadānaṁ dasamaṁ.</span><br />
</p>
<p id="thi-ap40c16p2">
<span class="pali m-text">Khattiyāvaggo catuttho.</span><br />
</p>
<p id="thi-ap40c17p1">
<span class="pali m-text">Tassuddānaṁ</span><br />
</p>
<p id="thi-ap40c18p1">
<span class="pali m-text">Khattiyā brāhmaṇī ceva,</span><br />
</p>
<p id="thi-ap40c18p2">
<span class="pali m-text">tathā uppaladāyikā;</span><br />
</p>
<p id="thi-ap40c18p3">
<span class="pali m-text">Siṅgālamātā sukkā ca,</span><br />
</p>
<p id="thi-ap40c18p4">
<span class="pali m-text">abhirūpā aḍḍhakāsikā.</span><br />
</p>
<p id="thi-ap40c19p1">
<span class="pali m-text">Puṇṇā ca ambapālī ca,</span><br />
</p>
<p id="thi-ap40c19p2">
<span class="pali m-text">pesalāti ca tā dasa;</span><br />
</p>
<p id="thi-ap40c19p3">
<span class="pali m-text">Gāthāyo dvisatānettha,</span><br />
</p>
<p id="thi-ap40c19p4">
<span class="pali m-text">dvicattālīsa cuttari.</span><br />
</p>
<p id="thi-ap40c20p1">
<span class="pali m-text">Atha vagguddānaṁ</span><br />
</p>
<p id="thi-ap40c21p1">
<span class="pali m-text">Sumedhā ekūposathā,</span><br />
</p>
<p id="thi-ap40c21p2">
<span class="pali m-text">kuṇḍalakesī khattiyā;</span><br />
</p>
<p id="thi-ap40c21p3">
<span class="pali m-text">Sahassaṁ tisatā gāthā,</span><br />
</p>
<p id="thi-ap40c21p4">
<span class="pali m-text">sattatālīsa piṇḍitā.</span><br />
</p>
<p id="thi-ap40c22p1">
<span class="pali m-text">Saha uddānagāthāhi,</span><br />
</p>
<p id="thi-ap40c22p2">
<span class="pali m-text">gaṇitāyo vibhāvibhi;</span><br />
</p>
<p id="thi-ap40c22p3">
<span class="pali m-text">Sahassaṁ tisataṁ gāthā,</span><br />
</p>
<p id="thi-ap40c22p4">
<span class="pali m-text">sattapaññāsameva cāti.</span><br />
</p>
<p id="thi-ap40c23p1">
<span class="pali m-text">Therikāpadānaṁ samattaṁ.</span><br />
</p>
<p id="thi-ap40c24p1">
<span class="pali m-text">Apadānapāḷi samattā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/thi-ap0039.html">Previous</a></div>
<div class="m-col-t-6 m-text-right">
<a href="https://theravadan.org/pages/thig0001p0001.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>