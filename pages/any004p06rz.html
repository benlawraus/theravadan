<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an4 &raquo; Aṅguttara Nikāya 4 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any004p06rz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 4" />
  <meta name="twitter:title" content="Aṅguttara Nikāya 4" />
  <meta property="og:url" content="https://www.theravadan.org/pages/any004p06rz.html" />
  <meta property="og:description" content="Translators: sujato Numbered Discourses 4 19. Brāhmaṇavagga 19. Brahmins 190. Uposathasutta 190. Sabbath Ekaṁ samayaṁ bhagavā sāvatthiyaṁ viharati pubbārāme migāramātupāsāde. At one time the Buddha was staying near Sāvatthī in the Eastern Monastery, the stilt longhouse of Migāra’s mother. Tena kho pana samayena bhagavā tadahuposathe bhikkhusaṅghaparivuto nisinno …" />
  <meta name="twitter:description" content="Translators: sujato Numbered Discourses 4 19. Brāhmaṇavagga 19. Brahmins 190. Uposathasutta 190. Sabbath Ekaṁ samayaṁ bhagavā sāvatthiyaṁ viharati pubbārāme migāramātupāsāde. At one time the Buddha was staying near Sāvatthī in the Eastern Monastery, the stilt longhouse of Migāra’s mother. Tena kho pana samayena bhagavā tadahuposathe bhikkhusaṅghaparivuto nisinno …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an4-index.html">an4</a> &raquo;
          </span>
          Aṅguttara Nikāya 4
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 4</span></p>
<section id="brahmanavagga">
<h2><a href="#brahmanavagga">19. Brāhmaṇavagga</a></h2>
<p><span class="m-text">19. Brahmins</span></p>
<section id="uposathasutta">
<h3><a href="#uposathasutta">190. Uposathasutta</a></h3>
<p><span class="m-text">190. Sabbath</span></p>
<p id="an4p190c1p1">
<span class="m-text m-primary">Ekaṁ samayaṁ bhagavā sāvatthiyaṁ viharati pubbārāme migāramātupāsāde.</span><br />
<span class="m-text">At one time the Buddha was staying near Sāvatthī in the Eastern Monastery, the stilt longhouse of Migāra’s mother.</span><br />
</p>
<p id="an4p190c1p2">
<span class="m-text m-primary">Tena kho pana samayena bhagavā tadahuposathe bhikkhusaṅghaparivuto nisinno hoti.</span><br />
<span class="m-text">Now, at that time it was the sabbath, and the Buddha was sitting surrounded by the Saṅgha of monks.</span><br />
</p>
<p id="an4p190c1p3">
<span class="m-text m-primary">Atha kho bhagavā tuṇhībhūtaṁ tuṇhībhūtaṁ bhikkhusaṅghaṁ anuviloketvā bhikkhū āmantesi:</span><br />
<span class="m-text">Then the Buddha looked around the Saṅgha of monks, who were so very silent. He addressed them:</span><br />
</p>
<p id="an4p190c2p1">
<span class="m-text m-primary">“Apalāpāyaṁ, bhikkhave, parisā nippalāpāyaṁ, bhikkhave, parisā suddhā sāre patiṭṭhitā.</span><br />
<span class="m-text">“This assembly has no nonsense, mendicants, it’s free of nonsense. It consists purely of the essential core.</span><br />
</p>
<p id="an4p190c2p2">
<span class="m-text m-primary">Tathārūpo ayaṁ, bhikkhave, bhikkhusaṅgho, tathārūpāyaṁ, bhikkhave, parisā.</span><br />
<span class="m-text">Such is this Saṅgha of monks, such is this assembly!</span><br />
</p>
<p id="an4p190c2p3">
<span class="m-text m-primary">Yathārūpā parisā dullabhā dassanāyapi lokasmiṁ, tathārūpo ayaṁ, bhikkhave, bhikkhusaṅgho, tathārūpāyaṁ, bhikkhave, parisā.</span><br />
<span class="m-text">An assembly such as this is rarely seen in the world.</span><br />
</p>
<p id="an4p190c2p4">
<span class="m-text m-primary">Yathārūpā parisā āhuneyyā pāhuneyyā dakkhiṇeyyā añjalikaraṇīyā anuttaraṁ puññakkhettaṁ lokassa, tathārūpo ayaṁ, bhikkhave, bhikkhusaṅgho, tathārūpāyaṁ, bhikkhave, parisā.</span><br />
<span class="m-text">An assembly such as this is worthy of offerings dedicated to the gods, worthy of hospitality, worthy of a religious donation, worthy of greeting with joined palms, and is the supreme field of merit for the world.</span><br />
</p>
<p id="an4p190c2p5">
<span class="m-text m-primary">Yathārūpāya parisāya appaṁ dinnaṁ bahu hoti bahu dinnaṁ bahutaraṁ, tathārūpo ayaṁ, bhikkhave, bhikkhusaṅgho, tathārūpāyaṁ, bhikkhave, parisā.</span><br />
<span class="m-text">Even a small gift to an assembly such as this is plentiful, while giving more is even more plentiful.</span><br />
</p>
<p id="an4p190c2p6">
<span class="m-text m-primary">Yathārūpaṁ parisaṁ alaṁ yojanagaṇanānipi dassanāya gantuṁ api puṭosenāpi, tathārūpo ayaṁ, bhikkhave, bhikkhusaṅgho, tathārūpāyaṁ, bhikkhave, parisā.</span><br />
<span class="m-text">An assembly such as this is worth traveling many leagues to see, even if you have to carry your own provisions in a shoulder bag.</span><br />
</p>
<p id="an4p190c3p1">
<span class="m-text m-primary">Santi, bhikkhave, bhikkhū imasmiṁ bhikkhusaṅghe devappattā viharanti;</span><br />
<span class="m-text">There are monks staying in this Saṅgha who have attained to the gods.</span><br />
</p>
<p id="an4p190c3p2">
<span class="m-text m-primary">santi, bhikkhave, bhikkhū imasmiṁ bhikkhusaṅghe brahmappattā viharanti;</span><br />
<span class="m-text">There are monks staying in this Saṅgha who have attained to Brahmā.</span><br />
</p>
<p id="an4p190c3p3">
<span class="m-text m-primary">santi, bhikkhave, bhikkhū imasmiṁ bhikkhusaṅghe āneñjappattā viharanti;</span><br />
<span class="m-text">There are monks staying in this Saṅgha who have attained to the imperturbable.</span><br />
</p>
<p id="an4p190c3p4">
<span class="m-text m-primary">santi, bhikkhave, bhikkhū imasmiṁ bhikkhusaṅghe ariyappattā viharanti.</span><br />
<span class="m-text">There are monks staying in this Saṅgha who have attained to nobility.</span><br />
</p>
<p id="an4p190c4p1">
<span class="m-text m-primary">Kathañca, bhikkhave, bhikkhu devappatto hoti?</span><br />
<span class="m-text">And how has a monk attained to the gods?</span><br />
</p>
<p id="an4p190c4p2">
<span class="m-text m-primary">Idha, bhikkhave, bhikkhu vivicceva kāmehi …pe… paṭhamaṁ jhānaṁ upasampajja viharati;</span><br />
<span class="m-text">It’s when a monk, quite secluded from sensual pleasures, secluded from unskillful qualities, enters and remains in the first absorption …</span><br />
</p>
<p id="an4p190c4p3">
<span class="m-text m-primary">vitakkavicārānaṁ vūpasamā …pe… dutiyaṁ jhānaṁ …pe… tatiyaṁ jhānaṁ …pe… catutthaṁ jhānaṁ upasampajja viharati.</span><br />
<span class="m-text">As the placing of the mind and keeping it connected are stilled, they enter and remain in the second absorption … third absorption … fourth absorption …</span><br />
</p>
<p id="an4p190c4p4">
<span class="m-text m-primary">Evaṁ kho, bhikkhave, bhikkhu devappatto hoti.</span><br />
<span class="m-text">That’s how a monk has attained to the gods.</span><br />
</p>
<p id="an4p190c5p1">
<span class="m-text m-primary">Kathañca, bhikkhave, bhikkhu brahmappatto hoti?</span><br />
<span class="m-text">And how has a monk attained to Brahmā?</span><br />
</p>
<p id="an4p190c5p2">
<span class="m-text m-primary">Idha, bhikkhave, bhikkhu mettāsahagatena cetasā ekaṁ disaṁ pharitvā viharati, tathā dutiyaṁ tathā tatiyaṁ tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati.</span><br />
<span class="m-text">Firstly, a monk meditates spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will.</span><br />
</p>
<p id="an4p190c5p3">
<span class="m-text m-primary">Karuṇā …</span><br />
<span class="m-text">Furthermore, a monk meditates spreading a heart full of compassion …</span><br />
</p>
<p id="an4p190c5p4">
<span class="m-text m-primary">muditā …</span><br />
<span class="m-text">rejoicing …</span><br />
</p>
<p id="an4p190c5p5">
<span class="m-text m-primary">upekkhāsahagatena cetasā ekaṁ disaṁ pharitvā viharati, tathā dutiyaṁ tathā tatiyaṁ tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharati.</span><br />
<span class="m-text">equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will.</span><br />
</p>
<p id="an4p190c5p6">
<span class="m-text m-primary">Evaṁ kho, bhikkhave, bhikkhu brahmappatto hoti.</span><br />
<span class="m-text">That’s how a monk has attained to Brahmā.</span><br />
</p>
<p id="an4p190c6p1">
<span class="m-text m-primary">Kathañca, bhikkhave, bhikkhu āneñjappatto hoti?</span><br />
<span class="m-text">And how has a monk attained to the imperturbable?</span><br />
</p>
<p id="an4p190c6p2">
<span class="m-text m-primary">Idha, bhikkhave, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati.</span><br />
<span class="m-text">It’s when a monk—going totally beyond perceptions of form, with the ending of perceptions of impingement, not focusing on perceptions of diversity—aware that ‘space is infinite’, enters and remains in the dimension of infinite space.</span><br />
</p>
<p id="an4p190c6p3">
<span class="m-text m-primary">Sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati.</span><br />
<span class="m-text">Going totally beyond the dimension of infinite space, aware that ‘consciousness is infinite’, he enters and remains in the dimension of infinite consciousness.</span><br />
</p>
<p id="an4p190c6p4">
<span class="m-text m-primary">Sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati.</span><br />
<span class="m-text">Going totally beyond the dimension of infinite consciousness, aware that ‘there is nothing at all’, he enters and remains in the dimension of nothingness.</span><br />
</p>
<p id="an4p190c6p5">
<span class="m-text m-primary">Sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati.</span><br />
<span class="m-text">Going totally beyond the dimension of nothingness, he enters and remains in the dimension of neither perception nor non-perception.</span><br />
</p>
<p id="an4p190c6p6">
<span class="m-text m-primary">Evaṁ kho, bhikkhave, bhikkhu āneñjappatto hoti.</span><br />
<span class="m-text">That’s how a monk has attained to the imperturbable.</span><br />
</p>
<p id="an4p190c7p1">
<span class="m-text m-primary">Kathañca, bhikkhave, bhikkhu ariyappatto hoti?</span><br />
<span class="m-text">And how has a monk attained to nobility?</span><br />
</p>
<p id="an4p190c7p2">
<span class="m-text m-primary">Idha, bhikkhave, bhikkhu ‘idaṁ dukkhan’ti yathābhūtaṁ pajānāti …pe… ‘ayaṁ dukkhanirodhagāminī paṭipadā’ti yathābhūtaṁ pajānāti.</span><br />
<span class="m-text">It’s when they truly understand: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’.</span><br />
</p>
<p id="an4p190c7p3">
<span class="m-text m-primary">Evaṁ kho, bhikkhave, bhikkhu ariyappatto hotī”ti.</span><br />
<span class="m-text">That’s how a monk has attained to nobility.”</span><br />
</p>
<p id="an4p190c7p4">
<span class="m-text m-primary">Dasamaṁ.</span><br />
</p>
<p id="an4p190c7p5">
<span class="m-text m-primary">Brāhmaṇavaggo catuttho.</span><br />
</p>
<p id="an4p190c8p0">
<span class="m-text m-primary">Tassuddānaṁ</span><br />
</p>
<p id="an4p190c8p1">
<span class="m-text m-primary">Yodhā pāṭibhogasutaṁ,</span><br />
</p>
<p id="an4p190c8p2">
<span class="m-text m-primary">Abhayaṁ brāhmaṇasaccena pañcamaṁ;</span><br />
</p>
<p id="an4p190c8p3">
<span class="m-text m-primary">Ummaggavassakāro,</span><br />
</p>
<p id="an4p190c8p4">
<span class="m-text m-primary">Upako sacchikiriyā ca uposathoti.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>