<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-ap0127.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0126.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0128.html">Next</a></div>
</div>
<p id="tha-ap127c0p2">
<span class="pali m-text">Sereyyavagga</span><br />
</p>
<section id="sammukhathavikattheraapadana">
<span id="tha-ap127c0p3"></span><h2><span class="pali m-text">Sammukhāthavikattheraapadāna</span></h2>
<p id="tha-ap127c1p1">
<span class="pali m-text">“Jāyamāne vipassimhi,</span><br />
</p>
<p id="tha-ap127c1p2">
<span class="pali m-text">nimittaṁ byākariṁ ahaṁ;</span><br />
</p>
<p id="tha-ap127c1p3">
<span class="pali m-text">‘Nibbāpayiñca janataṁ,</span><br />
</p>
<p id="tha-ap127c1p4">
<span class="pali m-text">buddho loke bhavissati.</span><br />
</p>
<p id="tha-ap127c2p1">
<span class="pali m-text">Yasmiñca jāyamānasmiṁ,</span><br />
</p>
<p id="tha-ap127c2p2">
<span class="pali m-text">dasasahassi kampati;</span><br />
</p>
<p id="tha-ap127c2p3">
<span class="pali m-text">So dāni bhagavā satthā,</span><br />
</p>
<p id="tha-ap127c2p4">
<span class="pali m-text">dhammaṁ deseti cakkhumā.</span><br />
</p>
<p id="tha-ap127c3p1">
<span class="pali m-text">Yasmiñca jāyamānasmiṁ,</span><br />
</p>
<p id="tha-ap127c3p2">
<span class="pali m-text">āloko vipulo ahu;</span><br />
</p>
<p id="tha-ap127c3p3">
<span class="pali m-text">So dāni bhagavā satthā,</span><br />
</p>
<p id="tha-ap127c3p4">
<span class="pali m-text">dhammaṁ deseti cakkhumā.</span><br />
</p>
<p id="tha-ap127c4p1">
<span class="pali m-text">Yasmiñca jāyamānasmiṁ,</span><br />
</p>
<p id="tha-ap127c4p2">
<span class="pali m-text">saritāyo na sandayuṁ;</span><br />
</p>
<p id="tha-ap127c4p3">
<span class="pali m-text">So dāni bhagavā satthā,</span><br />
</p>
<p id="tha-ap127c4p4">
<span class="pali m-text">dhammaṁ deseti cakkhumā.</span><br />
</p>
<p id="tha-ap127c5p1">
<span class="pali m-text">Yasmiñca jāyamānasmiṁ,</span><br />
</p>
<p id="tha-ap127c5p2">
<span class="pali m-text">avīcaggi na pajjali;</span><br />
</p>
<p id="tha-ap127c5p3">
<span class="pali m-text">So dāni bhagavā satthā,</span><br />
</p>
<p id="tha-ap127c5p4">
<span class="pali m-text">dhammaṁ deseti cakkhumā.</span><br />
</p>
<p id="tha-ap127c6p1">
<span class="pali m-text">Yasmiñca jāyamānasmiṁ,</span><br />
</p>
<p id="tha-ap127c6p2">
<span class="pali m-text">pakkhisaṅgho na sañcari;</span><br />
</p>
<p id="tha-ap127c6p3">
<span class="pali m-text">So dāni bhagavā satthā,</span><br />
</p>
<p id="tha-ap127c6p4">
<span class="pali m-text">dhammaṁ deseti cakkhumā.</span><br />
</p>
<p id="tha-ap127c7p1">
<span class="pali m-text">Yasmiñca jāyamānasmiṁ,</span><br />
</p>
<p id="tha-ap127c7p2">
<span class="pali m-text">vātakkhandho na vāyati;</span><br />
</p>
<p id="tha-ap127c7p3">
<span class="pali m-text">So dāni bhagavā satthā,</span><br />
</p>
<p id="tha-ap127c7p4">
<span class="pali m-text">dhammaṁ deseti cakkhumā.</span><br />
</p>
<p id="tha-ap127c8p1">
<span class="pali m-text">Yasmiñca jāyamānasmiṁ,</span><br />
</p>
<p id="tha-ap127c8p2">
<span class="pali m-text">sabbaratanāni jotayuṁ;</span><br />
</p>
<p id="tha-ap127c8p3">
<span class="pali m-text">So dāni bhagavā satthā,</span><br />
</p>
<p id="tha-ap127c8p4">
<span class="pali m-text">dhammaṁ deseti cakkhumā.</span><br />
</p>
<p id="tha-ap127c9p1">
<span class="pali m-text">Yasmiñca jāyamānasmiṁ,</span><br />
</p>
<p id="tha-ap127c9p2">
<span class="pali m-text">sattāsuṁ padavikkamā;</span><br />
</p>
<p id="tha-ap127c9p3">
<span class="pali m-text">So dāni bhagavā satthā,</span><br />
</p>
<p id="tha-ap127c9p4">
<span class="pali m-text">dhammaṁ deseti cakkhumā.</span><br />
</p>
<p id="tha-ap127c10p1">
<span class="pali m-text">Jātamatto ca sambuddho,</span><br />
</p>
<p id="tha-ap127c10p2">
<span class="pali m-text">disā sabbā vilokayi;</span><br />
</p>
<p id="tha-ap127c10p3">
<span class="pali m-text">Vācāsabhimudīresi,</span><br />
</p>
<p id="tha-ap127c10p4">
<span class="pali m-text">esā buddhāna dhammatā’.</span><br />
</p>
<p id="tha-ap127c11p1">
<span class="pali m-text">Saṁvejayitvā janataṁ,</span><br />
</p>
<p id="tha-ap127c11p2">
<span class="pali m-text">thavitvā lokanāyakaṁ;</span><br />
</p>
<p id="tha-ap127c11p3">
<span class="pali m-text">Sambuddhaṁ abhivādetvā,</span><br />
</p>
<p id="tha-ap127c11p4">
<span class="pali m-text">pakkāmiṁ pācināmukho.</span><br />
</p>
<p id="tha-ap127c12p1">
<span class="pali m-text">Ekanavutito kappe,</span><br />
</p>
<p id="tha-ap127c12p2">
<span class="pali m-text">yaṁ buddhamabhithomayiṁ;</span><br />
</p>
<p id="tha-ap127c12p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap127c12p4">
<span class="pali m-text">thomanāya idaṁ phalaṁ.</span><br />
</p>
<p id="tha-ap127c13p1">
<span class="pali m-text">Ito navutikappamhi,</span><br />
</p>
<p id="tha-ap127c13p2">
<span class="pali m-text">sammukhāthavikavhayo;</span><br />
</p>
<p id="tha-ap127c13p3">
<span class="pali m-text">Sattaratanasampanno,</span><br />
</p>
<p id="tha-ap127c13p4">
<span class="pali m-text">cakkavattī mahabbalo.</span><br />
</p>
<p id="tha-ap127c14p1">
<span class="pali m-text">Pathavīdundubhi nāma,</span><br />
</p>
<p id="tha-ap127c14p2">
<span class="pali m-text">ekūnanavutimhito;</span><br />
</p>
<p id="tha-ap127c14p3">
<span class="pali m-text">Sattaratanasampanno,</span><br />
</p>
<p id="tha-ap127c14p4">
<span class="pali m-text">cakkavattī mahabbalo.</span><br />
</p>
<p id="tha-ap127c15p1">
<span class="pali m-text">Aṭṭhāsītimhito kappe,</span><br />
</p>
<p id="tha-ap127c15p2">
<span class="pali m-text">obhāso nāma khattiyo;</span><br />
</p>
<p id="tha-ap127c15p3">
<span class="pali m-text">Sattaratanasampanno,</span><br />
</p>
<p id="tha-ap127c15p4">
<span class="pali m-text">cakkavattī mahabbalo.</span><br />
</p>
<p id="tha-ap127c16p1">
<span class="pali m-text">Sattāsītimhito kappe,</span><br />
</p>
<p id="tha-ap127c16p2">
<span class="pali m-text">saritacchedanavhayo;</span><br />
</p>
<p id="tha-ap127c16p3">
<span class="pali m-text">Sattaratanasampanno,</span><br />
</p>
<p id="tha-ap127c16p4">
<span class="pali m-text">cakkavattī mahabbalo.</span><br />
</p>
<p id="tha-ap127c17p1">
<span class="pali m-text">Agginibbāpano nāma,</span><br />
</p>
<p id="tha-ap127c17p2">
<span class="pali m-text">kappānaṁ chaḷasītiyā;</span><br />
</p>
<p id="tha-ap127c17p3">
<span class="pali m-text">Sattaratanasampanno,</span><br />
</p>
<p id="tha-ap127c17p4">
<span class="pali m-text">cakkavattī mahabbalo.</span><br />
</p>
<p id="tha-ap127c18p1">
<span class="pali m-text">Gatipacchedano nāma,</span><br />
</p>
<p id="tha-ap127c18p2">
<span class="pali m-text">kappānaṁ pañcasītiyā;</span><br />
</p>
<p id="tha-ap127c18p3">
<span class="pali m-text">Sattaratanasampanno,</span><br />
</p>
<p id="tha-ap127c18p4">
<span class="pali m-text">cakkavattī mahabbalo.</span><br />
</p>
<p id="tha-ap127c19p1">
<span class="pali m-text">Rājā vātasamo nāma,</span><br />
</p>
<p id="tha-ap127c19p2">
<span class="pali m-text">kappānaṁ cullasītiyā;</span><br />
</p>
<p id="tha-ap127c19p3">
<span class="pali m-text">Sattaratanasampanno,</span><br />
</p>
<p id="tha-ap127c19p4">
<span class="pali m-text">cakkavattī mahabbalo.</span><br />
</p>
<p id="tha-ap127c20p1">
<span class="pali m-text">Ratanapajjalo nāma,</span><br />
</p>
<p id="tha-ap127c20p2">
<span class="pali m-text">kappānaṁ teasītiyā;</span><br />
</p>
<p id="tha-ap127c20p3">
<span class="pali m-text">Sattaratanasampanno,</span><br />
</p>
<p id="tha-ap127c20p4">
<span class="pali m-text">cakkavattī mahabbalo.</span><br />
</p>
<p id="tha-ap127c21p1">
<span class="pali m-text">Padavikkamano nāma,</span><br />
</p>
<p id="tha-ap127c21p2">
<span class="pali m-text">kappānaṁ dveasītiyā;</span><br />
</p>
<p id="tha-ap127c21p3">
<span class="pali m-text">Sattaratanasampanno,</span><br />
</p>
<p id="tha-ap127c21p4">
<span class="pali m-text">cakkavattī mahabbalo.</span><br />
</p>
<p id="tha-ap127c22p1">
<span class="pali m-text">Rājā vilokano nāma,</span><br />
</p>
<p id="tha-ap127c22p2">
<span class="pali m-text">kappānaṁ ekasītiyā;</span><br />
</p>
<p id="tha-ap127c22p3">
<span class="pali m-text">Sattaratanasampanno,</span><br />
</p>
<p id="tha-ap127c22p4">
<span class="pali m-text">cakkavattī mahabbalo.</span><br />
</p>
<p id="tha-ap127c23p1">
<span class="pali m-text">Girasāroti nāmena,</span><br />
</p>
<p id="tha-ap127c23p2">
<span class="pali m-text">kappesītimhi khattiyo;</span><br />
</p>
<p id="tha-ap127c23p3">
<span class="pali m-text">Sattaratanasampanno,</span><br />
</p>
<p id="tha-ap127c23p4">
<span class="pali m-text">cakkavattī mahabbalo.</span><br />
</p>
<p id="tha-ap127c24p1">
<span class="pali m-text">Paṭisambhidā catasso,</span><br />
</p>
<p id="tha-ap127c24p2">
<span class="pali m-text">…pe…</span><br />
</p>
<p id="tha-ap127c24p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap127c25p1">
<span class="pali m-text">Itthaṁ sudaṁ āyasmā sammukhāthaviko thero imā gāthāyo abhāsitthāti.</span><br />
</p>
<p id="tha-ap127c26p1">
<span class="pali m-text">Sammukhāthavikattherassāpadānaṁ pañcamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0126.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0128.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>