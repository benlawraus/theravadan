<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv12 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kv0012p0008.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv12-index.html">kv12</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/kv0012p0007.html">Previous</a></div>
<div class="m-col-s-6 m-text-right">
<a href="https://www.theravadan.org/pages/kv0012p0009.html">Next</a></div>
</div>
<p id="kv12p8c0p2">
<span class="pali m-text">Mahāpaṇṇāsaka</span><br />
</p>
<p id="kv12p8c0p3">
<span class="pali m-text">Dvādasamavagga</span><br />
</p>
<section id="jivitavoropanakatha">
<span id="kv12p8c0p4"></span><h2><span class="pali m-text">Jīvitāvoropanakathā</span></h2>
<p id="kv12p8c1p1">
<span class="pali m-text">Diṭṭhisampanno puggalo sañcicca pāṇaṁ jīvitā voropeyyāti?</span><br />
</p>
<p id="kv12p8c1p2">
<span class="pali m-text">Āmantā.</span><br />
</p>
<p id="kv12p8c1p3">
<span class="pali m-text">Diṭṭhisampanno puggalo sañcicca mātaraṁ jīvitā voropeyya …pe…</span><br />
</p>
<p id="kv12p8c1p4">
<span class="pali m-text">pitaraṁ jīvitā voropeyya …pe…</span><br />
</p>
<p id="kv12p8c1p5">
<span class="pali m-text">arahantaṁ jīvitā voropeyya …pe…</span><br />
</p>
<p id="kv12p8c1p6">
<span class="pali m-text">duṭṭhena cittena tathāgatassa lohitaṁ uppādeyya …pe…</span><br />
</p>
<p id="kv12p8c1p7">
<span class="pali m-text">saṅghaṁ bhindeyyāti?</span><br />
</p>
<p id="kv12p8c1p8">
<span class="pali m-text">Na hevaṁ vattabbe …pe….</span><br />
</p>
<p id="kv12p8c2p1">
<span class="pali m-text">Diṭṭhisampanno puggalo sañcicca pāṇaṁ jīvitā voropeyyāti?</span><br />
</p>
<p id="kv12p8c2p2">
<span class="pali m-text">Āmantā.</span><br />
</p>
<p id="kv12p8c2p3">
<span class="pali m-text">Diṭṭhisampanno puggalo satthari agāravoti?</span><br />
</p>
<p id="kv12p8c2p4">
<span class="pali m-text">Na hevaṁ vattabbe …pe…</span><br />
</p>
<p id="kv12p8c2p5">
<span class="pali m-text">dhamme …pe…</span><br />
</p>
<p id="kv12p8c2p6">
<span class="pali m-text">saṅghe …pe…</span><br />
</p>
<p id="kv12p8c2p7">
<span class="pali m-text">sikkhāya agāravoti?</span><br />
</p>
<p id="kv12p8c2p8">
<span class="pali m-text">Na hevaṁ vattabbe …pe….</span><br />
</p>
<p id="kv12p8c3p1">
<span class="pali m-text">Nanu diṭṭhisampanno puggalo satthari sagāravoti?</span><br />
</p>
<p id="kv12p8c3p2">
<span class="pali m-text">Āmantā.</span><br />
</p>
<p id="kv12p8c3p3">
<span class="pali m-text">Hañci diṭṭhisampanno puggalo satthari sagāravo, no ca vata re vattabbe—</span><br />
</p>
<p id="kv12p8c3p4">
<span class="pali m-text">“diṭṭhisampanno puggalo sañcicca pāṇaṁ jīvitā voropeyyā”ti.</span><br />
</p>
<p id="kv12p8c3p5">
<span class="pali m-text">Nanu diṭṭhisampanno puggalo dhamme …pe…</span><br />
</p>
<p id="kv12p8c3p6">
<span class="pali m-text">saṅghe …pe…</span><br />
</p>
<p id="kv12p8c3p7">
<span class="pali m-text">sikkhāya sagāravoti?</span><br />
</p>
<p id="kv12p8c3p8">
<span class="pali m-text">Āmantā.</span><br />
</p>
<p id="kv12p8c3p9">
<span class="pali m-text">Hañci diṭṭhisampanno puggalo sikkhāya sagāravo, no ca vata re vattabbe—</span><br />
</p>
<p id="kv12p8c3p10">
<span class="pali m-text">“diṭṭhisampanno puggalo sañcicca pāṇaṁ jīvitā voropeyyā”ti.</span><br />
</p>
<p id="kv12p8c4p1">
<span class="pali m-text">Diṭṭhisampanno puggalo satthari agāravoti?</span><br />
</p>
<p id="kv12p8c4p2">
<span class="pali m-text">Āmantā.</span><br />
</p>
<p id="kv12p8c4p3">
<span class="pali m-text">Diṭṭhisampanno puggalo buddhathūpe ohadeyya omutteyya niṭṭhubheyya buddhathūpe apabyāmato kareyyāti?</span><br />
</p>
<p id="kv12p8c4p4">
<span class="pali m-text">Na hevaṁ vattabbe …pe….</span><br />
</p>
<p id="kv12p8c5p1">
<span class="pali m-text">Diṭṭhisampanno puggalo sañcicca pāṇaṁ jīvitā voropeyyāti?</span><br />
</p>
<p id="kv12p8c5p2">
<span class="pali m-text">Āmantā.</span><br />
</p>
<p id="kv12p8c5p3">
<span class="pali m-text">Nanu vuttaṁ bhagavatā—</span><br />
</p>
<p id="kv12p8c5p4">
<span class="pali m-text">“seyyathāpi, bhikkhave, mahāsamuddo ṭhitadhammo velaṁ nātivattati;</span><br />
</p>
<p id="kv12p8c5p5">
<span class="pali m-text">evameva kho, bhikkhave, yaṁ mayā sāvakānaṁ sikkhāpadaṁ paññattaṁ taṁ mama sāvakā jīvitahetupi nātikkamantī”ti.</span><br />
</p>
<p id="kv12p8c5p6">
<span class="pali m-text">Attheva suttantoti?</span><br />
</p>
<p id="kv12p8c5p7">
<span class="pali m-text">Āmantā.</span><br />
</p>
<p id="kv12p8c5p8">
<span class="pali m-text">Tena hi na vattabbaṁ—</span><br />
</p>
<p id="kv12p8c5p9">
<span class="pali m-text">“diṭṭhisampanno puggalo sañcicca pāṇaṁ jīvitā voropeyyā”ti.</span><br />
</p>
<p id="kv12p8c5p10">
<span class="pali m-text">Jīvitā voropanakathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>