<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/cpy00qz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="https://www.theravadan.org/pages/cpy00qz.html" />
  <meta property="og:description" content="Yudhañjayavagga Nekkhammapāramī 1 Yudhañjayacariya “Yadāhaṁ amitayaso, Rājaputto yudhañjayo; Ussāvabinduṁ sūriyātape, Patitaṁ disvāna saṁvijiṁ. Taññevādhipatiṁ katvā, saṁvegamanubrūhayiṁ; Mātāpitū ca vanditvā, pabbajjamanuyācahaṁ. Yācanti maṁ pañjalikā, sanegamā saraṭṭhakā; ‘Ajjeva putta paṭipajja, iddhaṁ phītaṁ mahāmahiṁ’. Sarājake sahorodhe, sanegame saraṭṭhake; Karuṇaṁ paridevante, anapekkhova pariccajiṁ. Kevalaṁ pathaviṁ rajjaṁ, ñātiparijanaṁ yasa …" />
  <meta name="twitter:description" content="Yudhañjayavagga Nekkhammapāramī 1 Yudhañjayacariya “Yadāhaṁ amitayaso, Rājaputto yudhañjayo; Ussāvabinduṁ sūriyātape, Patitaṁ disvāna saṁvijiṁ. Taññevādhipatiṁ katvā, saṁvegamanubrūhayiṁ; Mātāpitū ca vanditvā, pabbajjamanuyācahaṁ. Yācanti maṁ pañjalikā, sanegamā saraṭṭhakā; ‘Ajjeva putta paṭipajja, iddhaṁ phītaṁ mahāmahiṁ’. Sarājake sahorodhe, sanegame saraṭṭhake; Karuṇaṁ paridevante, anapekkhova pariccajiṁ. Kevalaṁ pathaviṁ rajjaṁ, ñātiparijanaṁ yasa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<p id="cp21c0p2">
<span class="pali m-text">Yudhañjayavagga</span><br />
</p>
<p id="cp21c0p3">
<span class="pali m-text">Nekkhammapāramī 1</span><br />
</p>
<section id="yudhanjayacariya">
<span id="cp21c0p4"></span><h2><span class="pali m-text">Yudhañjayacariya</span></h2>
<p id="cp21c1p1">
<span class="pali m-text">“Yadāhaṁ amitayaso,</span><br />
</p>
<p id="cp21c1p2">
<span class="pali m-text">Rājaputto yudhañjayo;</span><br />
</p>
<p id="cp21c1p3">
<span class="pali m-text">Ussāvabinduṁ sūriyātape,</span><br />
</p>
<p id="cp21c1p4">
<span class="pali m-text">Patitaṁ disvāna saṁvijiṁ.</span><br />
</p>
<p id="cp21c2p1">
<span class="pali m-text">Taññevādhipatiṁ katvā,</span><br />
</p>
<p id="cp21c2p2">
<span class="pali m-text">saṁvegamanubrūhayiṁ;</span><br />
</p>
<p id="cp21c2p3">
<span class="pali m-text">Mātāpitū ca vanditvā,</span><br />
</p>
<p id="cp21c2p4">
<span class="pali m-text">pabbajjamanuyācahaṁ.</span><br />
</p>
<p id="cp21c3p1">
<span class="pali m-text">Yācanti maṁ pañjalikā,</span><br />
</p>
<p id="cp21c3p2">
<span class="pali m-text">sanegamā saraṭṭhakā;</span><br />
</p>
<p id="cp21c3p3">
<span class="pali m-text">‘Ajjeva putta paṭipajja,</span><br />
</p>
<p id="cp21c3p4">
<span class="pali m-text">iddhaṁ phītaṁ mahāmahiṁ’.</span><br />
</p>
<p id="cp21c4p1">
<span class="pali m-text">Sarājake sahorodhe,</span><br />
</p>
<p id="cp21c4p2">
<span class="pali m-text">sanegame saraṭṭhake;</span><br />
</p>
<p id="cp21c4p3">
<span class="pali m-text">Karuṇaṁ paridevante,</span><br />
</p>
<p id="cp21c4p4">
<span class="pali m-text">anapekkhova pariccajiṁ.</span><br />
</p>
<p id="cp21c5p1">
<span class="pali m-text">Kevalaṁ pathaviṁ rajjaṁ,</span><br />
</p>
<p id="cp21c5p2">
<span class="pali m-text">ñātiparijanaṁ yasaṁ;</span><br />
</p>
<p id="cp21c5p3">
<span class="pali m-text">Cajamāno na cintesiṁ,</span><br />
</p>
<p id="cp21c5p4">
<span class="pali m-text">bodhiyāyeva kāraṇā.</span><br />
</p>
<p id="cp21c6p1">
<span class="pali m-text">Mātāpitā na me dessā,</span><br />
</p>
<p id="cp21c6p2">
<span class="pali m-text">napi me dessaṁ mahāyasaṁ;</span><br />
</p>
<p id="cp21c6p3">
<span class="pali m-text">Sabbaññutaṁ piyaṁ mayhaṁ,</span><br />
</p>
<p id="cp21c6p4">
<span class="pali m-text">tasmā rajjaṁ pariccajin”ti.</span><br />
</p>
<p id="cp21c7p1">
<span class="pali m-text">Yudhañjayacariyaṁ paṭhamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>