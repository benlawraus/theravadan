<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; vb &raquo; Vibhaṅga | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/vb0005.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/abhidhamma-index.html">abhidhamma</a> &raquo;
            <a href="../pages/abhidhamma-vb-index.html">vb</a> &raquo;
          </span>
          Vibhaṅga
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/vb0004.html">Previous</a></div>
<div class="m-col-t-6 m-text-right">
<a href="../pages/vb0006.html">Next</a></div>
</div>
<section id="indriyavibhanga">
<span id="vb5c0p2"></span><h2><span class="pali m-text">Indriyavibhaṅga</span></h2>
<p id="vb5c1p0">
<span class="pali m-text">1. Abhidhammabhājanīya</span><br />
</p>
<p id="vb5c1p1">
<span class="pali m-text">Bāvīsatindriyāni—</span><br />
</p>
<p id="vb5c1p2">
<span class="pali m-text">cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ, itthindriyaṁ, purisindriyaṁ, jīvitindriyaṁ, sukhindriyaṁ, dukkhindriyaṁ, somanassindriyaṁ, domanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, anaññātaññassāmītindriyaṁ, aññindriyaṁ, aññātāvindriyaṁ.</span><br />
</p>
<p id="vb5c2p1">
<span class="pali m-text">Tattha katamaṁ cakkhundriyaṁ?</span><br />
</p>
<p id="vb5c2p2">
<span class="pali m-text">Yaṁ cakkhu catunnaṁ mahābhūtānaṁ upādāya pasādo …pe… suñño gāmopeso—</span><br />
</p>
<p id="vb5c2p3">
<span class="pali m-text">idaṁ vuccati “cakkhundriyaṁ”.</span><br />
</p>
<p id="vb5c3p1">
<span class="pali m-text">Tattha katamaṁ sotindriyaṁ …pe…</span><br />
</p>
<p id="vb5c3p2">
<span class="pali m-text">ghānindriyaṁ …pe…</span><br />
</p>
<p id="vb5c3p3">
<span class="pali m-text">jivhindriyaṁ …pe…</span><br />
</p>
<p id="vb5c3p4">
<span class="pali m-text">kāyindriyaṁ?</span><br />
</p>
<p id="vb5c3p5">
<span class="pali m-text">Yo kāyo catunnaṁ mahābhūtānaṁ upādāya pasādo …pe… suñño gāmopeso—</span><br />
</p>
<p id="vb5c3p6">
<span class="pali m-text">idaṁ vuccati “kāyindriyaṁ”.</span><br />
</p>
<p id="vb5c4p1">
<span class="pali m-text">Tattha katamaṁ manindriyaṁ?</span><br />
</p>
<p id="vb5c4p2">
<span class="pali m-text">Ekavidhena manindriyaṁ—</span><br />
</p>
<p id="vb5c4p3">
<span class="pali m-text">phassasampayuttaṁ.</span><br />
</p>
<p id="vb5c4p4">
<span class="pali m-text">Duvidhena manindriyaṁ—</span><br />
</p>
<p id="vb5c4p5">
<span class="pali m-text">atthi sahetukaṁ, atthi ahetukaṁ.</span><br />
</p>
<p id="vb5c4p6">
<span class="pali m-text">Tividhena manindriyaṁ—</span><br />
</p>
<p id="vb5c4p7">
<span class="pali m-text">atthi kusalaṁ, atthi akusalaṁ, atthi abyākataṁ.</span><br />
</p>
<p id="vb5c4p8">
<span class="pali m-text">Catubbidhena manindriyaṁ—</span><br />
</p>
<p id="vb5c4p9">
<span class="pali m-text">atthi kāmāvacaraṁ, atthi rūpāvacaraṁ, atthi arūpāvacaraṁ, atthi apariyāpannaṁ.</span><br />
</p>
<p id="vb5c4p10">
<span class="pali m-text">Pañcavidhena manindriyaṁ—</span><br />
</p>
<p id="vb5c4p11">
<span class="pali m-text">atthi sukhindriyasampayuttaṁ, atthi dukkhindriyasampayuttaṁ, atthi somanassindriyasampayuttaṁ, atthi domanassindriyasampayuttaṁ, atthi upekkhindriyasampayuttaṁ.</span><br />
</p>
<p id="vb5c4p12">
<span class="pali m-text">Chabbidhena manindriyaṁ—</span><br />
</p>
<p id="vb5c4p13">
<span class="pali m-text">cakkhuviññāṇaṁ …pe… manoviññāṇaṁ.</span><br />
</p>
<p id="vb5c4p14">
<span class="pali m-text">Evaṁ chabbidhena manindriyaṁ.</span><br />
</p>
<p id="vb5c5p1">
<span class="pali m-text">Sattavidhena manindriyaṁ—</span><br />
</p>
<p id="vb5c5p2">
<span class="pali m-text">cakkhuviññāṇaṁ …pe… kāyaviññāṇaṁ, manodhātu, manoviññāṇadhātu.</span><br />
</p>
<p id="vb5c5p3">
<span class="pali m-text">Evaṁ sattavidhena manindriyaṁ.</span><br />
</p>
<p id="vb5c6p1">
<span class="pali m-text">Aṭṭhavidhena manindriyaṁ—</span><br />
</p>
<p id="vb5c6p2">
<span class="pali m-text">cakkhuviññāṇaṁ …pe… kāyaviññāṇaṁ atthi sukhasahagataṁ, atthi dukkhasahagataṁ, manodhātu, manoviññāṇadhātu.</span><br />
</p>
<p id="vb5c6p3">
<span class="pali m-text">Evaṁ aṭṭhavidhena manindriyaṁ.</span><br />
</p>
<p id="vb5c7p1">
<span class="pali m-text">Navavidhena manindriyaṁ—</span><br />
</p>
<p id="vb5c7p2">
<span class="pali m-text">cakkhuviññāṇaṁ …pe… kāyaviññāṇaṁ, manodhātu, manoviññāṇadhātu atthi kusalā, atthi akusalā, atthi abyākatā.</span><br />
</p>
<p id="vb5c7p3">
<span class="pali m-text">Evaṁ navavidhena manindriyaṁ.</span><br />
</p>
<p id="vb5c8p1">
<span class="pali m-text">Dasavidhena manindriyaṁ—</span><br />
</p>
<p id="vb5c8p2">
<span class="pali m-text">cakkhuviññāṇaṁ …pe… kāyaviññāṇaṁ atthi sukhasahagataṁ, atthi dukkhasahagataṁ, manodhātu, manoviññāṇadhātu atthi kusalā, atthi akusalā, atthi abyākatā.</span><br />
</p>
<p id="vb5c8p3">
<span class="pali m-text">Evaṁ dasavidhena manindriyaṁ …pe…</span><br />
</p>
<p id="vb5c8p4">
<span class="pali m-text">evaṁ bahuvidhena manindriyaṁ.</span><br />
</p>
<p id="vb5c8p5">
<span class="pali m-text">Idaṁ vuccati “manindriyaṁ”.</span><br />
</p>
<p id="vb5c9p1">
<span class="pali m-text">Tattha katamaṁ itthindriyaṁ?</span><br />
</p>
<p id="vb5c9p2">
<span class="pali m-text">Yaṁ itthiyā itthiliṅgaṁ itthinimittaṁ itthikuttaṁ itthākappo itthattaṁ itthibhāvo—</span><br />
</p>
<p id="vb5c9p3">
<span class="pali m-text">idaṁ vuccati “itthindriyaṁ”.</span><br />
</p>
<p id="vb5c10p1">
<span class="pali m-text">Tattha katamaṁ purisindriyaṁ?</span><br />
</p>
<p id="vb5c10p2">
<span class="pali m-text">Yaṁ purisassa purisaliṅgaṁ purisanimittaṁ purisakuttaṁ purisākappo purisattaṁ purisabhāvo—</span><br />
</p>
<p id="vb5c10p3">
<span class="pali m-text">idaṁ vuccati “purisindriyaṁ”.</span><br />
</p>
<p id="vb5c11p1">
<span class="pali m-text">Tattha katamaṁ jīvitindriyaṁ?</span><br />
</p>
<p id="vb5c11p2">
<span class="pali m-text">Jīvitindriyaṁ duvidhena—</span><br />
</p>
<p id="vb5c11p3">
<span class="pali m-text">atthi rūpajīvitindriyaṁ, atthi arūpajīvitindriyaṁ.</span><br />
</p>
<p id="vb5c12p1">
<span class="pali m-text">Tattha katamaṁ rūpajīvitindriyaṁ?</span><br />
</p>
<p id="vb5c12p2">
<span class="pali m-text">Yo tesaṁ rūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span><br />
</p>
<p id="vb5c12p3">
<span class="pali m-text">idaṁ vuccati “rūpajīvitindriyaṁ”.</span><br />
</p>
<p id="vb5c13p1">
<span class="pali m-text">Tattha katamaṁ arūpajīvitindriyaṁ?</span><br />
</p>
<p id="vb5c13p2">
<span class="pali m-text">Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span><br />
</p>
<p id="vb5c13p3">
<span class="pali m-text">idaṁ vuccati “arūpajīvitindriyaṁ”.</span><br />
</p>
<p id="vb5c13p4">
<span class="pali m-text">Idaṁ vuccati “jīvitindriyaṁ”.</span><br />
</p>
<p id="vb5c14p1">
<span class="pali m-text">Tattha katamaṁ sukhindriyaṁ?</span><br />
</p>
<p id="vb5c14p2">
<span class="pali m-text">Yaṁ kāyikaṁ sātaṁ kāyikaṁ sukhaṁ kāyasamphassajaṁ sātaṁ sukhaṁ vedayitaṁ kāyasamphassajā sātā sukhā vedanā—</span><br />
</p>
<p id="vb5c14p3">
<span class="pali m-text">idaṁ vuccati “sukhindriyaṁ”.</span><br />
</p>
<p id="vb5c15p1">
<span class="pali m-text">Tattha katamaṁ dukkhindriyaṁ?</span><br />
</p>
<p id="vb5c15p2">
<span class="pali m-text">Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—</span><br />
</p>
<p id="vb5c15p3">
<span class="pali m-text">idaṁ vuccati “dukkhindriyaṁ”.</span><br />
</p>
<p id="vb5c16p1">
<span class="pali m-text">Tattha katamaṁ somanassindriyaṁ?</span><br />
</p>
<p id="vb5c16p2">
<span class="pali m-text">Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="vb5c16p3">
<span class="pali m-text">idaṁ vuccati “somanassindriyaṁ”.</span><br />
</p>
<p id="vb5c17p1">
<span class="pali m-text">Tattha katamaṁ domanassindriyaṁ?</span><br />
</p>
<p id="vb5c17p2">
<span class="pali m-text">Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span><br />
</p>
<p id="vb5c17p3">
<span class="pali m-text">idaṁ vuccati “domanassindriyaṁ”.</span><br />
</p>
<p id="vb5c18p1">
<span class="pali m-text">Tattha katamaṁ upekkhindriyaṁ?</span><br />
</p>
<p id="vb5c18p2">
<span class="pali m-text">Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span><br />
</p>
<p id="vb5c18p3">
<span class="pali m-text">idaṁ vuccati “upekkhindriyaṁ”.</span><br />
</p>
<p id="vb5c19p1">
<span class="pali m-text">Tattha katamaṁ saddhindriyaṁ?</span><br />
</p>
<p id="vb5c19p2">
<span class="pali m-text">Yā saddhā saddahanā okappanā abhippasādo saddhā saddhindriyaṁ saddhābalaṁ—</span><br />
</p>
<p id="vb5c19p3">
<span class="pali m-text">idaṁ vuccati “saddhindriyaṁ”.</span><br />
</p>
<p id="vb5c20p1">
<span class="pali m-text">Tattha katamaṁ vīriyindriyaṁ?</span><br />
</p>
<p id="vb5c20p2">
<span class="pali m-text">Yo cetasiko vīriyārambho nikkamo parakkamo uyyāmo vāyāmo ussāho ussoḷhī thāmo ṭhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ—</span><br />
</p>
<p id="vb5c20p3">
<span class="pali m-text">idaṁ vuccati “vīriyindriyaṁ”.</span><br />
</p>
<p id="vb5c21p1">
<span class="pali m-text">Tattha katamaṁ satindriyaṁ?</span><br />
</p>
<p id="vb5c21p2">
<span class="pali m-text">Yā sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span><br />
</p>
<p id="vb5c21p3">
<span class="pali m-text">idaṁ vuccati “satindriyaṁ”.</span><br />
</p>
<p id="vb5c22p1">
<span class="pali m-text">Tattha katamaṁ samādhindriyaṁ?</span><br />
</p>
<p id="vb5c22p2">
<span class="pali m-text">Yā cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span><br />
</p>
<p id="vb5c22p3">
<span class="pali m-text">idaṁ vuccati “samādhindriyaṁ”.</span><br />
</p>
<p id="vb5c23p1">
<span class="pali m-text">Tattha katamaṁ paññindriyaṁ?</span><br />
</p>
<p id="vb5c23p2">
<span class="pali m-text">Yā paññā pajānanā …pe… amoho dhammavicayo sammādiṭṭhi—</span><br />
</p>
<p id="vb5c23p3">
<span class="pali m-text">idaṁ vuccati “paññindriyaṁ”.</span><br />
</p>
<p id="vb5c24p1">
<span class="pali m-text">Tattha katamaṁ anaññātaññassāmītindriyaṁ?</span><br />
</p>
<p id="vb5c24p2">
<span class="pali m-text">Yā tesaṁ dhammānaṁ anaññātānaṁ adiṭṭhānaṁ appattānaṁ aviditānaṁ asacchikatānaṁ sacchikiriyāya paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br />
</p>
<p id="vb5c24p3">
<span class="pali m-text">idaṁ vuccati “anaññātaññassāmītindriyaṁ”.</span><br />
</p>
<p id="vb5c25p1">
<span class="pali m-text">Tattha katamaṁ aññindriyaṁ?</span><br />
</p>
<p id="vb5c25p2">
<span class="pali m-text">Yā tesaṁ dhammānaṁ ñātānaṁ diṭṭhānaṁ pattānaṁ viditānaṁ sacchikatānaṁ sacchikiriyāya paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br />
</p>
<p id="vb5c25p3">
<span class="pali m-text">idaṁ vuccati “aññindriyaṁ”.</span><br />
</p>
<p id="vb5c26p1">
<span class="pali m-text">Tattha katamaṁ aññātāvindriyaṁ?</span><br />
</p>
<p id="vb5c26p2">
<span class="pali m-text">Yā tesaṁ dhammānaṁ aññātāvīnaṁ diṭṭhānaṁ pattānaṁ viditānaṁ sacchikatānaṁ sacchikiriyāya paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br />
</p>
<p id="vb5c26p3">
<span class="pali m-text">idaṁ vuccati “aññātāvindriyaṁ”.</span><br />
</p>
<p id="vb5c27p1">
<span class="pali m-text">Abhidhammabhājanīyaṁ.</span><br />
</p>
<p id="vb5c28p0">
<span class="pali m-text">2. Pañhāpucchaka</span><br />
</p>
<p id="vb5c28p1">
<span class="pali m-text">Bāvīsatindriyāni—</span><br />
</p>
<p id="vb5c28p2">
<span class="pali m-text">cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ, itthindriyaṁ, purisindriyaṁ, jīvitindriyaṁ, sukhindriyaṁ, dukkhindriyaṁ, somanassindriyaṁ, domanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, anaññātaññassāmītindriyaṁ, aññindriyaṁ, aññātāvindriyaṁ.</span><br />
</p>
<p id="vb5c29p1">
<span class="pali m-text">Bāvīsatīnaṁ indriyānaṁ kati kusalā, kati akusalā, kati abyākatā …pe… kati saraṇā, kati araṇā?</span><br />
</p>
<p id="vb5c30p0">
<span class="pali m-text">2.1. Tika</span><br />
</p>
<p id="vb5c30p1">
<span class="pali m-text">Dasindriyā abyākatā.</span><br />
</p>
<p id="vb5c30p2">
<span class="pali m-text">Domanassindriyaṁ akusalaṁ.</span><br />
</p>
<p id="vb5c30p3">
<span class="pali m-text">Anaññātaññassāmītindriyaṁ kusalaṁ.</span><br />
</p>
<p id="vb5c30p4">
<span class="pali m-text">Cattārindriyā siyā kusalā, siyā abyākatā.</span><br />
</p>
<p id="vb5c30p5">
<span class="pali m-text">Cha indriyā siyā kusalā, siyā akusalā, siyā abyākatā.</span><br />
</p>
<p id="vb5c31p1">
<span class="pali m-text">Dvādasindriyā na vattabbā—“sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi.</span><br />
</p>
<p id="vb5c31p2">
<span class="pali m-text">Cha indriyā siyā sukhāya vedanāya sampayuttā, siyā adukkhamasukhāya vedanāya sampayuttā.</span><br />
</p>
<p id="vb5c31p3">
<span class="pali m-text">Tīṇindriyā siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā.</span><br />
</p>
<p id="vb5c31p4">
<span class="pali m-text">Jīvitindriyaṁ siyā sukhāya vedanāya sampayuttaṁ, siyā dukkhāya vedanāya sampayuttaṁ, siyā adukkhamasukhāya vedanāya sampayuttaṁ, siyā na vattabbaṁ—“sukhāya vedanāya sampayuttan”tipi, “dukkhāya vedanāya sampayuttan”tipi, “adukkhamasukhāya vedanāya sampayuttan”tipi.</span><br />
</p>
<p id="vb5c32p1">
<span class="pali m-text">Sattindriyā nevavipākanavipākadhammadhammā.</span><br />
</p>
<p id="vb5c32p2">
<span class="pali m-text">Tīṇindriyā vipākā.</span><br />
</p>
<p id="vb5c32p3">
<span class="pali m-text">Dvindriyā vipākadhammadhammā.</span><br />
</p>
<p id="vb5c32p4">
<span class="pali m-text">Aññindriyaṁ siyā vipākaṁ, siyā vipākadhammadhammaṁ.</span><br />
</p>
<p id="vb5c32p5">
<span class="pali m-text">Navindriyā siyā vipākā, siyā vipākadhammadhammā, siyā nevavipākanavipākadhammadhammā.</span><br />
</p>
<p id="vb5c33p1">
<span class="pali m-text">Navindriyā upādinnupādāniyā.</span><br />
</p>
<p id="vb5c33p2">
<span class="pali m-text">Domanassindriyaṁ anupādinnupādāniyaṁ.</span><br />
</p>
<p id="vb5c33p3">
<span class="pali m-text">Tīṇindriyā anupādinnaanupādāniyā.</span><br />
</p>
<p id="vb5c33p4">
<span class="pali m-text">Navindriyā siyā upādinnupādāniyā, siyā anupādinnupādāniyā, siyā anupādinnaanupādāniyā.</span><br />
</p>
<p id="vb5c34p1">
<span class="pali m-text">Navindriyā asaṅkiliṭṭhasaṅkilesikā.</span><br />
</p>
<p id="vb5c34p2">
<span class="pali m-text">Domanassindriyaṁ saṅkiliṭṭhasaṅkilesikaṁ.</span><br />
</p>
<p id="vb5c34p3">
<span class="pali m-text">Tīṇindriyā asaṅkiliṭṭhaasaṅkilesikā.</span><br />
</p>
<p id="vb5c34p4">
<span class="pali m-text">Tīṇindriyā siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā.</span><br />
</p>
<p id="vb5c34p5">
<span class="pali m-text">Cha indriyā siyā saṅkiliṭṭhasaṅkilesikā, siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā.</span><br />
</p>
<p id="vb5c35p1">
<span class="pali m-text">Navindriyā avitakkaavicārā.</span><br />
</p>
<p id="vb5c35p2">
<span class="pali m-text">Domanassindriyaṁ savitakkasavicāraṁ.</span><br />
</p>
<p id="vb5c35p3">
<span class="pali m-text">Upekkhindriyaṁ siyā savitakkasavicāraṁ, siyā avitakkaavicāraṁ.</span><br />
</p>
<p id="vb5c35p4">
<span class="pali m-text">Ekādasindriyā siyā savitakkasavicārā, siyā avitakkavicāramattā, siyā avitakkaavicārā.</span><br />
</p>
<p id="vb5c36p1">
<span class="pali m-text">Ekādasindriyā na vattabbā—“pītisahagatā”tipi, “sukhasahagatā”tipi, “upekkhāsahagatā”tipi.</span><br />
</p>
<p id="vb5c36p2">
<span class="pali m-text">Somanassindriyaṁ siyā pītisahagataṁ na sukhasahagataṁ na upekkhāsahagataṁ, siyā na vattabbaṁ—“pītisahagatan”ti.</span><br />
</p>
<p id="vb5c36p3">
<span class="pali m-text">Cha indriyā siyā pītisahagatā, siyā sukhasahagatā, siyā upekkhāsahagatā.</span><br />
</p>
<p id="vb5c36p4">
<span class="pali m-text">Cattārindriyā siyā pītisahagatā, siyā sukhasahagatā, siyā upekkhāsahagatā, siyā na vattabbā—“pītisahagatā”tipi, “sukhasahagatā”tipi, “upekkhāsahagatā”tipi.</span><br />
</p>
<p id="vb5c37p1">
<span class="pali m-text">Pannarasindriyā neva dassanena na bhāvanāya pahātabbā.</span><br />
</p>
<p id="vb5c37p2">
<span class="pali m-text">Domanassindriyaṁ siyā dassanena pahātabbaṁ, siyā bhāvanāya pahātabbaṁ.</span><br />
</p>
<p id="vb5c37p3">
<span class="pali m-text">Cha indriyā siyā dassanena pahātabbā, siyā bhāvanāya pahātabbā, siyā neva dassanena na bhāvanāya pahātabbā.</span><br />
</p>
<p id="vb5c38p1">
<span class="pali m-text">Pannarasindriyā neva dassanena na bhāvanāya pahātabbahetukā.</span><br />
</p>
<p id="vb5c38p2">
<span class="pali m-text">Domanassindriyaṁ siyā dassanena pahātabbahetukaṁ, siyā bhāvanāya pahātabbahetukaṁ.</span><br />
</p>
<p id="vb5c38p3">
<span class="pali m-text">Cha indriyā siyā dassanena pahātabbahetukā, siyā bhāvanāya pahātabbahetukā, siyā neva dassanena na bhāvanāya pahātabbahetukā.</span><br />
</p>
<p id="vb5c39p1">
<span class="pali m-text">Dasindriyā nevācayagāmināpacayagāmino.</span><br />
</p>
<p id="vb5c39p2">
<span class="pali m-text">Domanassindriyaṁ ācayagāmi.</span><br />
</p>
<p id="vb5c39p3">
<span class="pali m-text">Anaññātaññassāmītindriyaṁ apacayagāmi.</span><br />
</p>
<p id="vb5c39p4">
<span class="pali m-text">Aññindriyaṁ siyā apacayagāmi, siyā nevācayagāmināpacayagāmi.</span><br />
</p>
<p id="vb5c39p5">
<span class="pali m-text">Navindriyā siyā ācayagāmino, siyā apacayagāmino, siyā nevācayagāmināpacayagāmino.</span><br />
</p>
<p id="vb5c40p1">
<span class="pali m-text">Dasindriyā nevasekkhanāsekkhā.</span><br />
</p>
<p id="vb5c40p2">
<span class="pali m-text">Dvindriyā sekkhā.</span><br />
</p>
<p id="vb5c40p3">
<span class="pali m-text">Aññātāvindriyaṁ asekkhaṁ.</span><br />
</p>
<p id="vb5c40p4">
<span class="pali m-text">Navindriyā siyā sekkhā, siyā asekkhā, siyā nevasekkhanāsekkhā.</span><br />
</p>
<p id="vb5c41p1">
<span class="pali m-text">Dasindriyā parittā.</span><br />
</p>
<p id="vb5c41p2">
<span class="pali m-text">Tīṇindriyā appamāṇā.</span><br />
</p>
<p id="vb5c41p3">
<span class="pali m-text">Navindriyā siyā parittā, siyā mahaggatā, siyā appamāṇā.</span><br />
</p>
<p id="vb5c42p1">
<span class="pali m-text">Sattindriyā anārammaṇā.</span><br />
</p>
<p id="vb5c42p2">
<span class="pali m-text">Dvindriyā parittārammaṇā.</span><br />
</p>
<p id="vb5c42p3">
<span class="pali m-text">Tīṇindriyā appamāṇārammaṇā.</span><br />
</p>
<p id="vb5c42p4">
<span class="pali m-text">Domanassindriyaṁ siyā parittārammaṇaṁ siyā mahaggatārammaṇaṁ, na appamāṇārammaṇaṁ, siyā na vattabbaṁ—“parittārammaṇan”tipi, “mahaggatārammaṇan”tipi.</span><br />
</p>
<p id="vb5c42p5">
<span class="pali m-text">Navindriyā siyā parittārammaṇā, siyā mahaggatārammaṇā, siyā appamāṇārammaṇā, siyā na vattabbā—“parittārammaṇā”tipi, “mahaggatārammaṇā”tipi, “appamāṇārammaṇā”tipi.</span><br />
</p>
<p id="vb5c43p1">
<span class="pali m-text">Navindriyā majjhimā.</span><br />
</p>
<p id="vb5c43p2">
<span class="pali m-text">Domanassindriyaṁ hīnaṁ.</span><br />
</p>
<p id="vb5c43p3">
<span class="pali m-text">Tīṇindriyā paṇītā.</span><br />
</p>
<p id="vb5c43p4">
<span class="pali m-text">Tīṇindriyā siyā majjhimā, siyā paṇītā.</span><br />
</p>
<p id="vb5c43p5">
<span class="pali m-text">Cha indriyā siyā hīnā, siyā majjhimā, siyā paṇītā.</span><br />
</p>
<p id="vb5c44p1">
<span class="pali m-text">Dasindriyā aniyatā.</span><br />
</p>
<p id="vb5c44p2">
<span class="pali m-text">Anaññātaññassāmītindriyaṁ sammattaniyataṁ.</span><br />
</p>
<p id="vb5c44p3">
<span class="pali m-text">Cattārindriyā siyā sammattaniyatā, siyā aniyatā.</span><br />
</p>
<p id="vb5c44p4">
<span class="pali m-text">Domanassindriyaṁ siyā micchattaniyataṁ, siyā aniyataṁ.</span><br />
</p>
<p id="vb5c44p5">
<span class="pali m-text">Cha indriyā siyā micchattaniyatā, siyā sammattaniyatā, siyā aniyatā.</span><br />
</p>
<p id="vb5c45p1">
<span class="pali m-text">Sattindriyā anārammaṇā.</span><br />
</p>
<p id="vb5c45p2">
<span class="pali m-text">Cattārindriyā na vattabbā—“maggārammaṇā”tipi, “maggahetukā”tipi, “maggādhipatino”tipi.</span><br />
</p>
<p id="vb5c45p3">
<span class="pali m-text">Anaññātaññassāmītindriyaṁ na maggārammaṇaṁ, siyā maggahetukaṁ, siyā maggādhipati, siyā na vattabbaṁ—“maggahetukan”tipi, “maggādhipatī”tipi.</span><br />
</p>
<p id="vb5c45p4">
<span class="pali m-text">Aññindriyaṁ na maggārammaṇaṁ, siyā maggahetukaṁ, siyā maggādhipati, siyā na vattabbaṁ—“maggahetukan”tipi, “maggādhipatī”tipi.</span><br />
</p>
<p id="vb5c45p5">
<span class="pali m-text">Navindriyā siyā maggārammaṇā, siyā maggahetukā, siyā maggādhipatino, siyā na vattabbā—“maggārammaṇā”tipi, “maggahetukā”tipi, “maggādhipatino”tipi.</span><br />
</p>
<p id="vb5c46p1">
<span class="pali m-text">Dasindriyā siyā uppannā, siyā uppādino, na vattabbā—“anuppannā”ti.</span><br />
</p>
<p id="vb5c46p2">
<span class="pali m-text">Dvindriyā siyā uppannā, siyā anuppannā, na vattabbā—“uppādino”ti.</span><br />
</p>
<p id="vb5c46p3">
<span class="pali m-text">Dasindriyā siyā uppannā, siyā anuppannā, siyā uppādino.</span><br />
</p>
<p id="vb5c47p1">
<span class="pali m-text">Siyā atītā, siyā anāgatā, siyā paccuppannā.</span><br />
</p>
<p id="vb5c48p1">
<span class="pali m-text">Sattindriyā anārammaṇā.</span><br />
</p>
<p id="vb5c48p2">
<span class="pali m-text">Dvindriyā paccuppannārammaṇā.</span><br />
</p>
<p id="vb5c48p3">
<span class="pali m-text">Tīṇindriyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi.</span><br />
</p>
<p id="vb5c48p4">
<span class="pali m-text">Dasindriyā siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi.</span><br />
</p>
<p id="vb5c49p1">
<span class="pali m-text">Siyā ajjhattā, siyā bahiddhā, siyā ajjhattabahiddhā.</span><br />
</p>
<p id="vb5c50p1">
<span class="pali m-text">Sattindriyā anārammaṇā.</span><br />
</p>
<p id="vb5c50p2">
<span class="pali m-text">Tīṇindriyā bahiddhārammaṇā.</span><br />
</p>
<p id="vb5c50p3">
<span class="pali m-text">Cattārindriyā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, aṭṭhindriyā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, siyā na vattabbā—“ajjhattārammaṇā”tipi, “bahiddhārammaṇā”tipi, “ajjhattabahiddhārammaṇā”tipi.</span><br />
</p>
<p id="vb5c51p1">
<span class="pali m-text">Pañcindriyā anidassanasappaṭighā.</span><br />
</p>
<p id="vb5c51p2">
<span class="pali m-text">Sattarasindriyā anidassanaappaṭighā.</span><br />
</p>
<p id="vb5c52p0p1">
<span class="pali m-text">2.2. 2.2 Duka</span><br />
</p>
<p id="vb5c52p0p2">
<span class="pali m-text">2.2.1. Hetugocchaka</span><br />
</p>
<p id="vb5c52p1">
<span class="pali m-text">Cattārindriyā hetū.</span><br />
</p>
<p id="vb5c52p2">
<span class="pali m-text">Aṭṭhārasindriyā na hetū.</span><br />
</p>
<p id="vb5c52p3">
<span class="pali m-text">Sattindriyā sahetukā.</span><br />
</p>
<p id="vb5c52p4">
<span class="pali m-text">Navindriyā ahetukā.</span><br />
</p>
<p id="vb5c52p5">
<span class="pali m-text">Cha indriyā siyā sahetukā, siyā ahetukā.</span><br />
</p>
<p id="vb5c52p6">
<span class="pali m-text">Sattindriyā hetusampayuttā.</span><br />
</p>
<p id="vb5c52p7">
<span class="pali m-text">Navindriyā hetuvippayuttā.</span><br />
</p>
<p id="vb5c52p8">
<span class="pali m-text">Cha indriyā siyā hetusampayuttā, siyā hetuvippayuttā.</span><br />
</p>
<p id="vb5c52p9">
<span class="pali m-text">Cattārindriyā hetū ceva sahetukā ca.</span><br />
</p>
<p id="vb5c52p10">
<span class="pali m-text">Navindriyā na vattabbā—“hetū ceva sahetukā cā”tipi, “sahetukā ceva na ca hetū”tipi.</span><br />
</p>
<p id="vb5c52p11">
<span class="pali m-text">Tīṇindriyā na vattabbā—“hetū ceva sahetukā cā”ti.</span><br />
</p>
<p id="vb5c52p12">
<span class="pali m-text">Sahetukā ceva na ca hetū.</span><br />
</p>
<p id="vb5c52p13">
<span class="pali m-text">Cha indriyā na vattabbā—“hetū ceva sahetukā cā”ti, siyā sahetukā ceva na ca hetū, siyā na vattabbā—“sahetukā ceva na ca hetū”ti.</span><br />
</p>
<p id="vb5c53p1">
<span class="pali m-text">Cattārindriyā hetū ceva hetusampayuttā ca.</span><br />
</p>
<p id="vb5c53p2">
<span class="pali m-text">Navindriyā na vattabbā—“hetū ceva hetusampayuttā cā”tipi, “hetusampayuttā ceva na ca hetū”tipi.</span><br />
</p>
<p id="vb5c53p3">
<span class="pali m-text">Tīṇindriyā na vattabbā—“hetū ceva hetusampayuttā cā”ti, hetusampayuttā ceva na ca hetū.</span><br />
</p>
<p id="vb5c53p4">
<span class="pali m-text">Cha indriyā na vattabbā—“hetū ceva hetusampayuttā cā”ti, siyā hetusampayuttā ceva na ca hetū, siyā na vattabbā—“hetusampayuttā ceva na ca hetū”ti.</span><br />
</p>
<p id="vb5c54p1">
<span class="pali m-text">Navindriyā na hetū ahetukā.</span><br />
</p>
<p id="vb5c54p2">
<span class="pali m-text">Tīṇindriyā na hetū sahetukā.</span><br />
</p>
<p id="vb5c54p3">
<span class="pali m-text">Cattārindriyā na vattabbā—“na hetū sahetukā”tipi, “na hetū ahetukā”tipi.</span><br />
</p>
<p id="vb5c54p4">
<span class="pali m-text">Cha indriyā siyā na hetū sahetukā, siyā na hetū ahetukā.</span><br />
</p>
<p id="vb5c55p0">
<span class="pali m-text">2.2.2. Cūḷantaraduka</span><br />
</p>
<p id="vb5c55p1">
<span class="pali m-text">Sappaccayā.</span><br />
</p>
<p id="vb5c55p2">
<span class="pali m-text">Saṅkhatā.</span><br />
</p>
<p id="vb5c55p3">
<span class="pali m-text">Anidassanā.</span><br />
</p>
<p id="vb5c55p4">
<span class="pali m-text">Pañcindriyā sappaṭighā.</span><br />
</p>
<p id="vb5c55p5">
<span class="pali m-text">Sattarasindriyā appaṭighā.</span><br />
</p>
<p id="vb5c55p6">
<span class="pali m-text">Sattindriyā rūpā.</span><br />
</p>
<p id="vb5c55p7">
<span class="pali m-text">Cuddasindriyā arūpā.</span><br />
</p>
<p id="vb5c55p8">
<span class="pali m-text">Jīvitindriyaṁ siyā rūpaṁ, siyā arūpaṁ.</span><br />
</p>
<p id="vb5c55p9">
<span class="pali m-text">Dasindriyā lokiyā.</span><br />
</p>
<p id="vb5c55p10">
<span class="pali m-text">Tīṇindriyā lokuttarā.</span><br />
</p>
<p id="vb5c55p11">
<span class="pali m-text">Navindriyā siyā lokiyā, siyā lokuttarā;</span><br />
</p>
<p id="vb5c55p12">
<span class="pali m-text">kenaci viññeyyā, kenaci na viññeyyā.</span><br />
</p>
<p id="vb5c56p0">
<span class="pali m-text">2.2.3. Āsavagocchaka</span><br />
</p>
<p id="vb5c56p1">
<span class="pali m-text">No āsavā.</span><br />
</p>
<p id="vb5c56p2">
<span class="pali m-text">Dasindriyā sāsavā.</span><br />
</p>
<p id="vb5c56p3">
<span class="pali m-text">Tīṇindriyā anāsavā.</span><br />
</p>
<p id="vb5c56p4">
<span class="pali m-text">Navindriyā siyā sāsavā, siyā anāsavā.</span><br />
</p>
<p id="vb5c56p5">
<span class="pali m-text">Pannarasindriyā āsavavippayuttā.</span><br />
</p>
<p id="vb5c56p6">
<span class="pali m-text">Domanassindriyaṁ āsavasampayuttaṁ.</span><br />
</p>
<p id="vb5c56p7">
<span class="pali m-text">Cha indriyā siyā āsavasampayuttā, siyā āsavavippayuttā.</span><br />
</p>
<p id="vb5c56p8">
<span class="pali m-text">Dasindriyā na vattabbā—“āsavā ceva sāsavā cā”ti, sāsavā ceva no ca āsavā.</span><br />
</p>
<p id="vb5c56p9">
<span class="pali m-text">Tīṇindriyā na vattabbā—“āsavā ceva sāsavā cā”tipi, “sāsavā ceva no ca āsavā”tipi.</span><br />
</p>
<p id="vb5c56p10">
<span class="pali m-text">Navindriyā na vattabbā—“āsavā ceva sāsavā cā”ti, siyā sāsavā ceva no ca āsavā, siyā na vattabbā—“sāsavā ceva no ca āsavā”ti.</span><br />
</p>
<p id="vb5c57p1">
<span class="pali m-text">Pannarasindriyā na vattabbā—“āsavā ceva āsavasampayuttā cā”tipi, “āsavasampayuttā ceva no ca āsavā”tipi.</span><br />
</p>
<p id="vb5c57p2">
<span class="pali m-text">Domanassindriyaṁ na vattabbaṁ—“āsavo ceva āsavasampayuttañcā”ti, āsavasampayuttañceva no ca āsavo.</span><br />
</p>
<p id="vb5c57p3">
<span class="pali m-text">Cha indriyā na vattabbā—“āsavā ceva āsavasampayuttā cā”ti, siyā āsavasampayuttā ceva no ca āsavā, siyā na vattabbā—“āsavasampayuttā ceva no ca āsavā”ti.</span><br />
</p>
<p id="vb5c57p4">
<span class="pali m-text">Navindriyā āsavavippayuttasāsavā.</span><br />
</p>
<p id="vb5c57p5">
<span class="pali m-text">Tīṇindriyā āsavavippayuttaanāsavā.</span><br />
</p>
<p id="vb5c57p6">
<span class="pali m-text">Domanassindriyaṁ na vattabbaṁ—“āsavavippayuttasāsavan”tipi, “āsavavippayuttaanāsavan”tipi.</span><br />
</p>
<p id="vb5c57p7">
<span class="pali m-text">Tīṇindriyā siyā āsavavippayuttasāsavā, siyā āsavavippayuttaanāsavā.</span><br />
</p>
<p id="vb5c57p8">
<span class="pali m-text">Cha indriyā siyā āsavavippayuttasāsavā, siyā āsavavippayuttaanāsavā, siyā na vattabbā—“āsavavippayuttasāsavā”tipi, “āsavavippayuttaanāsavā”tipi.</span><br />
</p>
<p id="vb5c58p0">
<span class="pali m-text">2.2.4. Saṁyojanagocchaka</span><br />
</p>
<p id="vb5c58p1">
<span class="pali m-text">No saṁyojanā.</span><br />
</p>
<p id="vb5c58p2">
<span class="pali m-text">Dasindriyā saṁyojaniyā.</span><br />
</p>
<p id="vb5c58p3">
<span class="pali m-text">Tīṇindriyā asaṁyojaniyā.</span><br />
</p>
<p id="vb5c58p4">
<span class="pali m-text">Navindriyā siyā saṁyojaniyā, siyā asaṁyojaniyā.</span><br />
</p>
<p id="vb5c58p5">
<span class="pali m-text">Pannarasindriyā saṁyojanavippayuttā.</span><br />
</p>
<p id="vb5c58p6">
<span class="pali m-text">Domanassindriyaṁ saṁyojanasampayuttaṁ.</span><br />
</p>
<p id="vb5c58p7">
<span class="pali m-text">Cha indriyā siyā saṁyojanasampayuttā, siyā saṁyojanavippayuttā.</span><br />
</p>
<p id="vb5c58p8">
<span class="pali m-text">Dasindriyā na vattabbā—“saṁyojanā ceva saṁyojaniyā cā”ti, saṁyojaniyā ceva no ca saṁyojanā.</span><br />
</p>
<p id="vb5c58p9">
<span class="pali m-text">Tīṇindriyā na vattabbā—“saṁyojanā ceva saṁyojaniyā cā”tipi, “saṁyojaniyā ceva no ca saṁyojanā”tipi.</span><br />
</p>
<p id="vb5c58p10">
<span class="pali m-text">Navindriyā na vattabbā—“saṁyojanā ceva saṁyojaniyā cā”ti, siyā saṁyojaniyā ceva no ca saṁyojanā, siyā na vattabbā—“saṁyojaniyā ceva no ca saṁyojanā”ti.</span><br />
</p>
<p id="vb5c59p1">
<span class="pali m-text">Pannarasindriyā na vattabbā—“saṁyojanā ceva saṁyojanasampayuttā cā”tipi, “saṁyojanasampayuttā ceva no ca saṁyojanā”tipi.</span><br />
</p>
<p id="vb5c59p2">
<span class="pali m-text">Domanassindriyaṁ na vattabbaṁ—“saṁyojanañceva saṁyojanasampayuttañcā”ti, saṁyojanasampayuttañceva no ca saṁyojanaṁ.</span><br />
</p>
<p id="vb5c59p3">
<span class="pali m-text">Cha indriyā na vattabbā—“saṁyojanā ceva saṁyojanasampayuttā cā”ti, siyā saṁyojanasampayuttā ceva no ca saṁyojanā, siyā na vattabbā—“saṁyojanasampayuttā ceva no ca saṁyojanā”ti.</span><br />
</p>
<p id="vb5c60p1">
<span class="pali m-text">Navindriyā saṁyojanavippayuttasaṁyojaniyā.</span><br />
</p>
<p id="vb5c60p2">
<span class="pali m-text">Tīṇindriyā saṁyojanavippayuttaasaṁyojaniyā.</span><br />
</p>
<p id="vb5c60p3">
<span class="pali m-text">Domanassindriyaṁ na vattabbaṁ—“saṁyojanavippayuttasaṁyojaniyan”tipi, “saṁyojanavippayuttaasaṁyojaniyan”tipi.</span><br />
</p>
<p id="vb5c60p4">
<span class="pali m-text">Tīṇindriyā siyā saṁyojanavippayuttasaṁyojaniyā, siyā saṁyojanavippayuttaasaṁyojaniyā.</span><br />
</p>
<p id="vb5c60p5">
<span class="pali m-text">Cha indriyā siyā saṁyojanavippayuttasaṁyojaniyā, siyā saṁyojanavippayuttaasaṁyojaniyā, siyā na vattabbā—“saṁyojanavippayuttasaṁyojaniyā”tipi, “saṁyojanavippayuttaasaṁyojaniyā”tipi.</span><br />
</p>
<p id="vb5c61p0">
<span class="pali m-text">2.2.5. Ganthagocchaka</span><br />
</p>
<p id="vb5c61p1">
<span class="pali m-text">No ganthā.</span><br />
</p>
<p id="vb5c61p2">
<span class="pali m-text">Dasindriyā ganthaniyā.</span><br />
</p>
<p id="vb5c61p3">
<span class="pali m-text">Tīṇindriyā aganthaniyā.</span><br />
</p>
<p id="vb5c61p4">
<span class="pali m-text">Navindriyā siyā ganthaniyā, siyā aganthaniyā.</span><br />
</p>
<p id="vb5c61p5">
<span class="pali m-text">Pannarasindriyā ganthavippayuttā.</span><br />
</p>
<p id="vb5c61p6">
<span class="pali m-text">Domanassindriyaṁ ganthasampayuttaṁ.</span><br />
</p>
<p id="vb5c61p7">
<span class="pali m-text">Cha indriyā siyā ganthasampayuttā, siyā ganthavippayuttā.</span><br />
</p>
<p id="vb5c61p8">
<span class="pali m-text">Dasindriyā na vattabbā—“ganthā ceva ganthaniyā cā”ti, ganthaniyā ceva no ca ganthā.</span><br />
</p>
<p id="vb5c61p9">
<span class="pali m-text">Tīṇindriyā na vattabbā—“ganthā ceva ganthaniyā cā”tipi, “ganthaniyā ceva no ca ganthā”tipi.</span><br />
</p>
<p id="vb5c61p10">
<span class="pali m-text">Navindriyā na vattabbā—“ganthā ceva ganthaniyā cā”ti, siyā ganthaniyā ceva no ca ganthā, siyā na vattabbā—“ganthaniyā ceva no ca ganthā”ti.</span><br />
</p>
<p id="vb5c62p1">
<span class="pali m-text">Pannarasindriyā na vattabbā—“ganthā ceva ganthasampayuttā cā”tipi, “ganthasampayuttā ceva no ca ganthā”tipi.</span><br />
</p>
<p id="vb5c62p2">
<span class="pali m-text">Domanassindriyaṁ na vattabbaṁ—“gantho ceva ganthasampayuttañcā”ti, ganthasampayuttañceva no ca gantho.</span><br />
</p>
<p id="vb5c62p3">
<span class="pali m-text">Cha indriyā na vattabbā—“ganthā ceva ganthasampayuttā cā”ti, siyā ganthasampayuttā ceva no ca ganthā, siyā na vattabbā—“ganthasampayuttā ceva no ca ganthā”ti.</span><br />
</p>
<p id="vb5c63p1">
<span class="pali m-text">Navindriyā ganthavippayuttaganthaniyā.</span><br />
</p>
<p id="vb5c63p2">
<span class="pali m-text">Tīṇindriyā ganthavippayuttaaganthaniyā.</span><br />
</p>
<p id="vb5c63p3">
<span class="pali m-text">Domanassindriyaṁ na vattabbaṁ—“ganthavippayuttaganthaniyan”tipi, “ganthavippayuttaaganthaniyan”tipi.</span><br />
</p>
<p id="vb5c63p4">
<span class="pali m-text">Tīṇindriyā siyā ganthavippayuttaganthaniyā, siyā ganthavippayuttaaganthaniyā.</span><br />
</p>
<p id="vb5c63p5">
<span class="pali m-text">Cha indriyā siyā ganthavippayuttaganthaniyā, siyā ganthavippayuttaaganthaniyā, siyā na vattabbā—“ganthavippayuttaganthaniyā”tipi, “ganthavippayuttaaganthaniyā”tipi.</span><br />
</p>
<p id="vb5c64p0">
<span class="pali m-text">5.2.2.6. Oghayoganīvaraṇagocchaka</span><br />
</p>
<p id="vb5c64p1">
<span class="pali m-text">No oghā …pe…</span><br />
</p>
<p id="vb5c64p2">
<span class="pali m-text">no yogā …pe…</span><br />
</p>
<p id="vb5c64p3">
<span class="pali m-text">no nīvaraṇā.</span><br />
</p>
<p id="vb5c64p4">
<span class="pali m-text">Dasindriyā nīvaraṇiyā.</span><br />
</p>
<p id="vb5c64p5">
<span class="pali m-text">Tīṇindriyā anīvaraṇiyā.</span><br />
</p>
<p id="vb5c64p6">
<span class="pali m-text">Navindriyā siyā nīvaraṇiyā, siyā anīvaraṇiyā.</span><br />
</p>
<p id="vb5c64p7">
<span class="pali m-text">Pannarasindriyā nīvaraṇavippayuttā.</span><br />
</p>
<p id="vb5c64p8">
<span class="pali m-text">Domanassindriyaṁ nīvaraṇasampayuttaṁ.</span><br />
</p>
<p id="vb5c64p9">
<span class="pali m-text">Cha indriyā siyā nīvaraṇasampayuttā, siyā nīvaraṇavippayuttā.</span><br />
</p>
<p id="vb5c64p10">
<span class="pali m-text">Dasindriyā na vattabbā—“nīvaraṇā ceva nīvaraṇiyā cā”ti, nīvaraṇiyā ceva no ca nīvaraṇā.</span><br />
</p>
<p id="vb5c64p11">
<span class="pali m-text">Tīṇindriyā na vattabbā—“nīvaraṇā ceva nīvaraṇiyā cā”tipi, “nīvaraṇiyā ceva no ca nīvaraṇā”tipi.</span><br />
</p>
<p id="vb5c64p12">
<span class="pali m-text">Navindriyā na vattabbā—“nīvaraṇā ceva nīvaraṇiyā cā”ti, siyā nīvaraṇiyā ceva no ca nīvaraṇā, siyā na vattabbā—“nīvaraṇiyā ceva no ca nīvaraṇā”ti.</span><br />
</p>
<p id="vb5c65p1">
<span class="pali m-text">Pannarasindriyā na vattabbā—“nīvaraṇā ceva nīvaraṇasampayuttā cā”tipi, “nīvaraṇasampayuttā ceva no ca nīvaraṇā”tipi.</span><br />
</p>
<p id="vb5c65p2">
<span class="pali m-text">Domanassindriyaṁ na vattabbaṁ—“nīvaraṇañceva nīvaraṇasampayuttañcā”ti, nīvaraṇasampayuttañceva no ca nīvaraṇaṁ.</span><br />
</p>
<p id="vb5c65p3">
<span class="pali m-text">Cha indriyā na vattabbā—“nīvaraṇā ceva nīvaraṇasampayuttā cā”ti, siyā nīvaraṇasampayuttā ceva no ca nīvaraṇā, siyā na vattabbā—“nīvaraṇasampayuttā ceva no ca nīvaraṇā”ti.</span><br />
</p>
<p id="vb5c66p1">
<span class="pali m-text">Navindriyā nīvaraṇavippayuttanīvaraṇiyā.</span><br />
</p>
<p id="vb5c66p2">
<span class="pali m-text">Tīṇindriyā nīvaraṇavippayuttaanīvaraṇiyā.</span><br />
</p>
<p id="vb5c66p3">
<span class="pali m-text">Domanassindriyaṁ na vattabbaṁ—“nīvaraṇavippayuttanīvaraṇiyan”tipi, “nīvaraṇavippayuttaanīvaraṇiyan”tipi.</span><br />
</p>
<p id="vb5c66p4">
<span class="pali m-text">Tīṇindriyā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā.</span><br />
</p>
<p id="vb5c66p5">
<span class="pali m-text">Cha indriyā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā, siyā na vattabbā—“nīvaraṇavippayuttanīvaraṇiyā”tipi, “nīvaraṇavippayuttaanīvaraṇiyā”tipi.</span><br />
</p>
<p id="vb5c67p0">
<span class="pali m-text">2.2.9. Parāmāsagocchaka</span><br />
</p>
<p id="vb5c67p1">
<span class="pali m-text">No parāmāsā.</span><br />
</p>
<p id="vb5c67p2">
<span class="pali m-text">Dasindriyā parāmaṭṭhā.</span><br />
</p>
<p id="vb5c67p3">
<span class="pali m-text">Tīṇindriyā aparāmaṭṭhā.</span><br />
</p>
<p id="vb5c67p4">
<span class="pali m-text">Navindriyā siyā parāmaṭṭhā, siyā aparāmaṭṭhā.</span><br />
</p>
<p id="vb5c67p5">
<span class="pali m-text">Soḷasindriyā parāmāsavippayuttā.</span><br />
</p>
<p id="vb5c67p6">
<span class="pali m-text">Cha indriyā siyā parāmāsasampayuttā, siyā parāmāsavippayuttā.</span><br />
</p>
<p id="vb5c67p7">
<span class="pali m-text">Dasindriyā na vattabbā—“parāmāsā ceva parāmaṭṭhā cā”ti, parāmaṭṭhā ceva no ca parāmāsā.</span><br />
</p>
<p id="vb5c67p8">
<span class="pali m-text">Tīṇindriyā na vattabbā—“parāmāsā ceva parāmaṭṭhā cā”tipi, “parāmaṭṭhā ceva no ca parāmāsā”tipi.</span><br />
</p>
<p id="vb5c67p9">
<span class="pali m-text">Navindriyā na vattabbā—“parāmāsā ceva parāmaṭṭhā cā”ti, siyā parāmaṭṭhā ceva no ca parāmāsā, siyā na vattabbā—“parāmaṭṭhā ceva no ca parāmāsā”ti.</span><br />
</p>
<p id="vb5c67p10">
<span class="pali m-text">Dasindriyā parāmāsavippayuttaparāmaṭṭhā.</span><br />
</p>
<p id="vb5c67p11">
<span class="pali m-text">Tīṇindriyā parāmāsavippayuttaaparāmaṭṭhā.</span><br />
</p>
<p id="vb5c67p12">
<span class="pali m-text">Tīṇindriyā siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā.</span><br />
</p>
<p id="vb5c67p13">
<span class="pali m-text">Cha indriyā siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā, siyā na vattabbā—“parāmāsavippayuttaparāmaṭṭhā”tipi, “parāmāsavippayuttaaparāmaṭṭhā”tipi.</span><br />
</p>
<p id="vb5c68p0">
<span class="pali m-text">2.2.10. Mahantaraduka</span><br />
</p>
<p id="vb5c68p1">
<span class="pali m-text">Sattindriyā anārammaṇā.</span><br />
</p>
<p id="vb5c68p2">
<span class="pali m-text">Cuddasindriyā sārammaṇā.</span><br />
</p>
<p id="vb5c68p3">
<span class="pali m-text">Jīvitindriyā siyā sārammaṇaṁ, siyā anārammaṇaṁ.</span><br />
</p>
<p id="vb5c68p4">
<span class="pali m-text">Ekavīsatindriyā no cittā.</span><br />
</p>
<p id="vb5c68p5">
<span class="pali m-text">Manindriyaṁ cittaṁ.</span><br />
</p>
<p id="vb5c68p6">
<span class="pali m-text">Terasindriyā cetasikā.</span><br />
</p>
<p id="vb5c68p7">
<span class="pali m-text">Aṭṭhindriyā acetasikā.</span><br />
</p>
<p id="vb5c68p8">
<span class="pali m-text">Jīvitindriyaṁ siyā cetasikaṁ, siyā acetasikaṁ.</span><br />
</p>
<p id="vb5c68p9">
<span class="pali m-text">Terasindriyā cittasampayuttā.</span><br />
</p>
<p id="vb5c68p10">
<span class="pali m-text">Sattindriyā cittavippayuttā.</span><br />
</p>
<p id="vb5c68p11">
<span class="pali m-text">Jīvitindriyaṁ siyā cittasampayuttaṁ, siyā cittavippayuttaṁ.</span><br />
</p>
<p id="vb5c68p12">
<span class="pali m-text">Manindriyaṁ na vattabbaṁ—“cittena sampayuttan”tipi, “cittena vippayuttan”tipi.</span><br />
</p>
<p id="vb5c69p1">
<span class="pali m-text">Terasindriyā cittasaṁsaṭṭhā.</span><br />
</p>
<p id="vb5c69p2">
<span class="pali m-text">Sattindriyā cittavisaṁsaṭṭhā.</span><br />
</p>
<p id="vb5c69p3">
<span class="pali m-text">Jīvitindriyaṁ siyā cittasaṁsaṭṭhaṁ, siyā cittavisaṁsaṭṭhaṁ.</span><br />
</p>
<p id="vb5c69p4">
<span class="pali m-text">Manindriyaṁ na vattabbaṁ—“cittena saṁsaṭṭhan”tipi, “cittena visaṁsaṭṭhan”tipi.</span><br />
</p>
<p id="vb5c69p5">
<span class="pali m-text">Terasindriyā cittasamuṭṭhānā.</span><br />
</p>
<p id="vb5c69p6">
<span class="pali m-text">Aṭṭhindriyā no cittasamuṭṭhānā.</span><br />
</p>
<p id="vb5c69p7">
<span class="pali m-text">Jīvitindriyaṁ siyā cittasamuṭṭhānaṁ, siyā no cittasamuṭṭhānaṁ.</span><br />
</p>
<p id="vb5c70p1">
<span class="pali m-text">Terasindriyā cittasahabhuno.</span><br />
</p>
<p id="vb5c70p2">
<span class="pali m-text">Aṭṭhindriyā no cittasahabhuno.</span><br />
</p>
<p id="vb5c70p3">
<span class="pali m-text">Jīvitindriyaṁ siyā cittasahabhū, siyā no cittasahabhū.</span><br />
</p>
<p id="vb5c70p4">
<span class="pali m-text">Terasindriyā cittānuparivattino.</span><br />
</p>
<p id="vb5c70p5">
<span class="pali m-text">Aṭṭhindriyā no cittānuparivattino.</span><br />
</p>
<p id="vb5c70p6">
<span class="pali m-text">Jīvitindriyaṁ siyā cittānuparivatti, siyā no cittānuparivatti.</span><br />
</p>
<p id="vb5c71p1">
<span class="pali m-text">Terasindriyā cittasaṁsaṭṭhasamuṭṭhānā.</span><br />
</p>
<p id="vb5c71p2">
<span class="pali m-text">Aṭṭhindriyā no cittasaṁsaṭṭhasamuṭṭhānā.</span><br />
</p>
<p id="vb5c71p3">
<span class="pali m-text">Jīvitindriyaṁ siyā cittasaṁsaṭṭhasamuṭṭhānaṁ, siyā no cittasaṁsaṭṭhasamuṭṭhānaṁ.</span><br />
</p>
<p id="vb5c71p4">
<span class="pali m-text">Terasindriyā cittasaṁsaṭṭhasamuṭṭhānasahabhuno.</span><br />
</p>
<p id="vb5c71p5">
<span class="pali m-text">Aṭṭhindriyā no cittasaṁsaṭṭhasamuṭṭhānasahabhuno.</span><br />
</p>
<p id="vb5c71p6">
<span class="pali m-text">Jīvitindriyaṁ siyā cittasaṁsaṭṭhasamuṭṭhānasahabhū, siyā no cittasaṁsaṭṭhasamuṭṭhānasahabhū.</span><br />
</p>
<p id="vb5c71p7">
<span class="pali m-text">Terasindriyā cittasaṁsaṭṭhasamuṭṭhānānuparivattino.</span><br />
</p>
<p id="vb5c71p8">
<span class="pali m-text">Aṭṭhindriyā no cittasaṁsaṭṭhasamuṭṭhānānuparivattino.</span><br />
</p>
<p id="vb5c71p9">
<span class="pali m-text">Jīvitindriyaṁ siyā cittasaṁsaṭṭhasamuṭṭhānānuparivatti, siyā no cittasaṁsaṭṭhasamuṭṭhānānuparivatti.</span><br />
</p>
<p id="vb5c72p0">
<span class="pali m-text">2.2.11. Upādānagocchaka</span><br />
</p>
<p id="vb5c72p1">
<span class="pali m-text">Cha indriyā ajjhattikā.</span><br />
</p>
<p id="vb5c72p2">
<span class="pali m-text">Soḷasindriyā bāhirā.</span><br />
</p>
<p id="vb5c72p3">
<span class="pali m-text">Sattindriyā upādā.</span><br />
</p>
<p id="vb5c72p4">
<span class="pali m-text">Cuddasindriyā no upādā.</span><br />
</p>
<p id="vb5c72p5">
<span class="pali m-text">Jīvitindriyaṁ siyā upādā, siyā no upādā.</span><br />
</p>
<p id="vb5c72p6">
<span class="pali m-text">Navindriyā upādinnā.</span><br />
</p>
<p id="vb5c72p7">
<span class="pali m-text">Cattārindriyā anupādinnā.</span><br />
</p>
<p id="vb5c72p8">
<span class="pali m-text">Navindriyā siyā upādinnā, siyā anupādinnā.</span><br />
</p>
<p id="vb5c73p0">
<span class="pali m-text">2.2.12. Kilesagocchaka</span><br />
</p>
<p id="vb5c73p1">
<span class="pali m-text">No upādānā.</span><br />
</p>
<p id="vb5c73p2">
<span class="pali m-text">Dasindriyā upādāniyā.</span><br />
</p>
<p id="vb5c73p3">
<span class="pali m-text">Tīṇindriyā anupādāniyā.</span><br />
</p>
<p id="vb5c73p4">
<span class="pali m-text">Navindriyā siyā upādāniyā, siyā anupādāniyā.</span><br />
</p>
<p id="vb5c73p5">
<span class="pali m-text">Soḷasindriyā upādānavippayuttā.</span><br />
</p>
<p id="vb5c73p6">
<span class="pali m-text">Cha indriyā siyā upādānasampayuttā, siyā upādānavippayuttā.</span><br />
</p>
<p id="vb5c73p7">
<span class="pali m-text">Dasindriyā na vattabbā—“upādānā ceva upādāniyā cā”ti, upādāniyā ceva no ca upādānā.</span><br />
</p>
<p id="vb5c73p8">
<span class="pali m-text">Tīṇindriyā na vattabbā—“upādānā ceva upādāniyā cā”tipi, “upādāniyā ceva no ca upādānā”tipi.</span><br />
</p>
<p id="vb5c73p9">
<span class="pali m-text">Navindriyā na vattabbā—“upādānā ceva upādāniyā cā”ti, siyā upādāniyā ceva no ca upādānā.</span><br />
</p>
<p id="vb5c73p10">
<span class="pali m-text">Dasindriyā siyā upādāniyā ceva no ca upādānā, siyā na vattabbā—“upādāniyā ceva no ca upādānā”ti.</span><br />
</p>
<p id="vb5c74p1">
<span class="pali m-text">Soḷasindriyā na vattabbā—“upādānā ceva upādānasampayuttā cā”tipi, “upādānasampayuttā ceva no ca upādānā”tipi.</span><br />
</p>
<p id="vb5c74p2">
<span class="pali m-text">Cha indriyā na vattabbā—“upādānā ceva upādānasampayuttā cā”ti, siyā upādānasampayuttā ceva no ca upādānā, siyā na vattabbā—“upādānasampayuttā ceva no ca upādānā”ti.</span><br />
</p>
<p id="vb5c74p3">
<span class="pali m-text">Dasindriyā upādānavippayuttaupādāniyā.</span><br />
</p>
<p id="vb5c74p4">
<span class="pali m-text">Tīṇindriyā upādānavippayuttaanupādāniyā.</span><br />
</p>
<p id="vb5c74p5">
<span class="pali m-text">Tīṇindriyā siyā upādānavippayuttaupādāniyā, siyā upādānavippayuttaanupādāniyā.</span><br />
</p>
<p id="vb5c74p6">
<span class="pali m-text">Cha indriyā siyā upādānavippayuttaupādāniyā, siyā upādānavippayuttaanupādāniyā, siyā na vattabbā—“upādānavippayuttaupādāniyā”tipi, “upādānavippayuttaanupādāniyā”tipi.</span><br />
</p>
<p id="vb5c75p0">
<span class="pali m-text">2.2.13. Piṭṭhiduka</span><br />
</p>
<p id="vb5c75p1">
<span class="pali m-text">No kilesā.</span><br />
</p>
<p id="vb5c75p2">
<span class="pali m-text">Dasindriyā saṅkilesikā.</span><br />
</p>
<p id="vb5c75p3">
<span class="pali m-text">Tīṇindriyā asaṅkilesikā.</span><br />
</p>
<p id="vb5c75p4">
<span class="pali m-text">Navindriyā siyā saṅkilesikā, siyā asaṅkilesikā.</span><br />
</p>
<p id="vb5c75p5">
<span class="pali m-text">Pannarasindriyā asaṅkiliṭṭhā.</span><br />
</p>
<p id="vb5c75p6">
<span class="pali m-text">Domanassindriyaṁ saṅkiliṭṭhaṁ.</span><br />
</p>
<p id="vb5c75p7">
<span class="pali m-text">Cha indriyā siyā saṅkiliṭṭhā, siyā asaṅkiliṭṭhā.</span><br />
</p>
<p id="vb5c75p8">
<span class="pali m-text">Pannarasindriyā kilesavippayuttā.</span><br />
</p>
<p id="vb5c75p9">
<span class="pali m-text">Domanassindriyaṁ kilesasampayuttaṁ.</span><br />
</p>
<p id="vb5c75p10">
<span class="pali m-text">Cha indriyā siyā kilesasampayuttā, siyā kilesavippayuttā.</span><br />
</p>
<p id="vb5c75p11">
<span class="pali m-text">Dasindriyā na vattabbā—“kilesā ceva saṅkilesikā cā”ti, saṅkilesikā ceva no ca kilesā.</span><br />
</p>
<p id="vb5c75p12">
<span class="pali m-text">Tīṇindriyā na vattabbā—“kilesā ceva saṅkilesikā cā”tipi, “saṅkilesikā ceva no ca kilesā”tipi.</span><br />
</p>
<p id="vb5c75p13">
<span class="pali m-text">Navindriyā na vattabbā—“kilesā ceva saṅkilesikā cā”ti, siyā saṅkilesikā ceva no ca kilesā, siyā na vattabbā—“saṅkilesikā ceva no ca kilesā”ti.</span><br />
</p>
<p id="vb5c76p1">
<span class="pali m-text">Pannarasindriyā na vattabbā—“kilesā ceva saṅkiliṭṭhā cā”tipi, “saṅkiliṭṭhā ceva no ca kilesā”tipi.</span><br />
</p>
<p id="vb5c76p2">
<span class="pali m-text">Domanassindriyaṁ na vattabbaṁ—“kileso ceva saṅkiliṭṭhañcā”ti, saṅkiliṭṭhañceva no ca kileso.</span><br />
</p>
<p id="vb5c76p3">
<span class="pali m-text">Cha indriyā na vattabbā—“kilesā ceva saṅkiliṭṭhā cā”ti, siyā saṅkiliṭṭhā ceva no ca kilesā, siyā na vattabbā—“saṅkiliṭṭhā ceva no ca kilesā”ti.</span><br />
</p>
<p id="vb5c77p1">
<span class="pali m-text">Pannarasindriyā na vattabbā—“kilesā ceva kilesasampayuttā cā”tipi, “kilesasampayuttā ceva no ca kilesā”tipi.</span><br />
</p>
<p id="vb5c77p2">
<span class="pali m-text">Domanassindriyaṁ na vattabbaṁ—“kileso ceva kilesasampayuttañcā”ti, kilesasampayuttañceva no ca kileso.</span><br />
</p>
<p id="vb5c77p3">
<span class="pali m-text">Cha indriyā na vattabbā—“kilesā ceva kilesasampayuttā cā”ti, siyā kilesasampayuttā ceva no ca kilesā, siyā na vattabbā—“kilesasampayuttā ceva no ca kilesā”ti.</span><br />
</p>
<p id="vb5c77p4">
<span class="pali m-text">Navindriyā kilesavippayuttasaṅkilesikā.</span><br />
</p>
<p id="vb5c77p5">
<span class="pali m-text">Tīṇindriyā kilesavippayuttaasaṅkilesikā.</span><br />
</p>
<p id="vb5c77p6">
<span class="pali m-text">Domanassindriyaṁ na vattabbaṁ—“kilesavippayuttasaṅkilesikan”tipi, “kilesavippayuttaasaṅkilesikan”tipi.</span><br />
</p>
<p id="vb5c77p7">
<span class="pali m-text">Tīṇindriyā siyā kilesavippayuttasaṅkilesikā, siyā kilesavippayuttaasaṅkilesikā.</span><br />
</p>
<p id="vb5c77p8">
<span class="pali m-text">Cha indriyā siyā kilesavippayuttasaṅkilesikā, siyā kilesavippayuttaasaṅkilesikā, siyā na vattabbā—“kilesavippayuttasaṅkilesikā”tipi, “kilesavippayuttaasaṅkilesikā”tipi.</span><br />
</p>
<p id="vb5c78p1">
<span class="pali m-text">Pannarasindriyā na dassanena pahātabbā.</span><br />
</p>
<p id="vb5c78p2">
<span class="pali m-text">Sattindriyā siyā dassanena pahātabbā, siyā na dassanena pahātabbā.</span><br />
</p>
<p id="vb5c78p3">
<span class="pali m-text">Pannarasindriyā na bhāvanāya pahātabbā.</span><br />
</p>
<p id="vb5c78p4">
<span class="pali m-text">Sattindriyā siyā bhāvanāya pahātabbā, siyā na bhāvanāya pahātabbā.</span><br />
</p>
<p id="vb5c78p5">
<span class="pali m-text">Pannarasindriyā na dassanena pahātabbahetukā.</span><br />
</p>
<p id="vb5c78p6">
<span class="pali m-text">Sattindriyā siyā dassanena pahātabbahetukā, siyā na dassanena pahātabbahetukā.</span><br />
</p>
<p id="vb5c78p7">
<span class="pali m-text">Pannarasindriyā na bhāvanāya pahātabbahetukā.</span><br />
</p>
<p id="vb5c78p8">
<span class="pali m-text">Sattindriyā siyā bhāvanāya pahātabbahetukā, siyā na bhāvanāya pahātabbahetukā.</span><br />
</p>
<p id="vb5c79p1">
<span class="pali m-text">Navindriyā avitakkā.</span><br />
</p>
<p id="vb5c79p2">
<span class="pali m-text">Domanassindriyaṁ savitakkaṁ.</span><br />
</p>
<p id="vb5c79p3">
<span class="pali m-text">Dvādasindriyā siyā savitakkā, siyā avitakkā.</span><br />
</p>
<p id="vb5c79p4">
<span class="pali m-text">Navindriyā avicārā.</span><br />
</p>
<p id="vb5c79p5">
<span class="pali m-text">Domanassindriyaṁ savicāraṁ.</span><br />
</p>
<p id="vb5c79p6">
<span class="pali m-text">Dvādasindriyā siyā savicārā, siyā avicārā.</span><br />
</p>
<p id="vb5c79p7">
<span class="pali m-text">Ekādasindriyā appītikā.</span><br />
</p>
<p id="vb5c79p8">
<span class="pali m-text">Ekādasindriyā siyā sappītikā, siyā appītikā.</span><br />
</p>
<p id="vb5c79p9">
<span class="pali m-text">Ekādasindriyā na pītisahagatā.</span><br />
</p>
<p id="vb5c79p10">
<span class="pali m-text">Ekādasindriyā siyā pītisahagatā, siyā na pītisahagatā.</span><br />
</p>
<p id="vb5c79p11">
<span class="pali m-text">Dvādasindriyā na sukhasahagatā.</span><br />
</p>
<p id="vb5c79p12">
<span class="pali m-text">Dasindriyā siyā sukhasahagatā, siyā na sukhasahagatā.</span><br />
</p>
<p id="vb5c79p13">
<span class="pali m-text">Dvādasindriyā na upekkhāsahagatā.</span><br />
</p>
<p id="vb5c79p14">
<span class="pali m-text">Dasindriyā siyā upekkhāsahagatā, siyā na upekkhāsahagatā.</span><br />
</p>
<p id="vb5c80p1">
<span class="pali m-text">Dasindriyā kāmāvacarā.</span><br />
</p>
<p id="vb5c80p2">
<span class="pali m-text">Tīṇindriyā na kāmāvacarā.</span><br />
</p>
<p id="vb5c80p3">
<span class="pali m-text">Navindriyā siyā kāmāvacarā, siyā na kāmāvacarā.</span><br />
</p>
<p id="vb5c80p4">
<span class="pali m-text">Terasindriyā na rūpāvacarā.</span><br />
</p>
<p id="vb5c80p5">
<span class="pali m-text">Navindriyā siyā rūpāvacarā, siyā na rūpāvacarā.</span><br />
</p>
<p id="vb5c80p6">
<span class="pali m-text">Cuddasindriyā na arūpāvacarā.</span><br />
</p>
<p id="vb5c80p7">
<span class="pali m-text">Aṭṭhindriyā siyā arūpāvacarā, siyā na arūpāvacarā.</span><br />
</p>
<p id="vb5c80p8">
<span class="pali m-text">Dasindriyā pariyāpannā.</span><br />
</p>
<p id="vb5c80p9">
<span class="pali m-text">Tīṇindriyā apariyāpannā.</span><br />
</p>
<p id="vb5c80p10">
<span class="pali m-text">Navindriyā siyā pariyāpannā, siyā apariyāpannā.</span><br />
</p>
<p id="vb5c80p11">
<span class="pali m-text">Ekādasindriyā aniyyānikā.</span><br />
</p>
<p id="vb5c80p12">
<span class="pali m-text">Anaññātaññassāmītindriyaṁ niyyānikaṁ.</span><br />
</p>
<p id="vb5c80p13">
<span class="pali m-text">Dasindriyā siyā niyyānikā, siyā aniyyānikā.</span><br />
</p>
<p id="vb5c80p14">
<span class="pali m-text">Dasindriyā aniyatā.</span><br />
</p>
<p id="vb5c80p15">
<span class="pali m-text">Anaññātaññassāmītindriyaṁ niyataṁ.</span><br />
</p>
<p id="vb5c80p16">
<span class="pali m-text">Ekādasindriyā siyā niyatā, siyā aniyatā.</span><br />
</p>
<p id="vb5c80p17">
<span class="pali m-text">Dasindriyā sauttarā.</span><br />
</p>
<p id="vb5c80p18">
<span class="pali m-text">Tīṇindriyā anuttarā.</span><br />
</p>
<p id="vb5c80p19">
<span class="pali m-text">Navindriyā siyā sauttarā, siyā anuttarā.</span><br />
</p>
<p id="vb5c80p20">
<span class="pali m-text">Pannarasindriyā araṇā.</span><br />
</p>
<p id="vb5c80p21">
<span class="pali m-text">Domanassindriyaṁ saraṇaṁ.</span><br />
</p>
<p id="vb5c80p22">
<span class="pali m-text">Cha indriyā siyā saraṇā, siyā araṇāti.</span><br />
</p>
<p id="vb5c81p1">
<span class="pali m-text">Pañhāpucchakaṁ.</span><br />
</p>
<p id="vb5c82p1">
<span class="pali m-text">Indriyavibhaṅgo niṭṭhito.</span><br />
</p>
<div class="m-row">
<div class="m-col-t-6 m-text-left">
<a href="../pages/vb0004.html">Previous</a></div>
<div class="m-col-t-6 m-text-right">
<a href="../pages/vb0006.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>