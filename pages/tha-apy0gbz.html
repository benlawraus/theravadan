<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0gbz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0gbz.html" />
  <meta property="og:description" content="Pilindavacchavagga 10. Ajitattheraapadāna “Padumuttaro nāma jino, sabbadhammāna pāragū; Ajjhogāhetvā himavantaṁ, nisīdi lokanāyako. Nāhaṁ addakkhiṁ sambuddhaṁ, Napi saddaṁ suṇomahaṁ; Mama bhakkhaṁ gavesanto, Āhiṇḍāmi vane ahaṁ. Tatthaddassāsiṁ sambuddhaṁ, dvattiṁsavaralakkhaṇaṁ; Disvāna vittimāpajjiṁ, satto ko nāmayaṁ bhave. Lakkhaṇāni viloketvā, mama vijjaṁ anussariṁ; Sutañhi metaṁ vuḍḍhānaṁ, paṇḍitānaṁ subhāsita …" />
  <meta name="twitter:description" content="Pilindavacchavagga 10. Ajitattheraapadāna “Padumuttaro nāma jino, sabbadhammāna pāragū; Ajjhogāhetvā himavantaṁ, nisīdi lokanāyako. Nāhaṁ addakkhiṁ sambuddhaṁ, Napi saddaṁ suṇomahaṁ; Mama bhakkhaṁ gavesanto, Āhiṇḍāmi vane ahaṁ. Tatthaddassāsiṁ sambuddhaṁ, dvattiṁsavaralakkhaṇaṁ; Disvāna vittimāpajjiṁ, satto ko nāmayaṁ bhave. Lakkhaṇāni viloketvā, mama vijjaṁ anussariṁ; Sutañhi metaṁ vuḍḍhānaṁ, paṇḍitānaṁ subhāsita …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="pilindavacchavagga">
<h2><a href="#pilindavacchavagga">Pilindavacchavagga</a></h2>
<section id="ajitattheraapadana">
<h3><a href="#ajitattheraapadana">10. Ajitattheraapadāna</a></h3>
<p id="tha-ap402c1p1">
<span class="m-text m-primary">“Padumuttaro nāma jino,</span><br />
</p>
<p id="tha-ap402c1p2">
<span class="m-text m-primary">sabbadhammāna pāragū;</span><br />
</p>
<p id="tha-ap402c1p3">
<span class="m-text m-primary">Ajjhogāhetvā himavantaṁ,</span><br />
</p>
<p id="tha-ap402c1p4">
<span class="m-text m-primary">nisīdi lokanāyako.</span><br />
</p>
<p id="tha-ap402c2p1">
<span class="m-text m-primary">Nāhaṁ addakkhiṁ sambuddhaṁ,</span><br />
</p>
<p id="tha-ap402c2p2">
<span class="m-text m-primary">Napi saddaṁ suṇomahaṁ;</span><br />
</p>
<p id="tha-ap402c2p3">
<span class="m-text m-primary">Mama bhakkhaṁ gavesanto,</span><br />
</p>
<p id="tha-ap402c2p4">
<span class="m-text m-primary">Āhiṇḍāmi vane ahaṁ.</span><br />
</p>
<p id="tha-ap402c3p1">
<span class="m-text m-primary">Tatthaddassāsiṁ sambuddhaṁ,</span><br />
</p>
<p id="tha-ap402c3p2">
<span class="m-text m-primary">dvattiṁsavaralakkhaṇaṁ;</span><br />
</p>
<p id="tha-ap402c3p3">
<span class="m-text m-primary">Disvāna vittimāpajjiṁ,</span><br />
</p>
<p id="tha-ap402c3p4">
<span class="m-text m-primary">satto ko nāmayaṁ bhave.</span><br />
</p>
<p id="tha-ap402c4p1">
<span class="m-text m-primary">Lakkhaṇāni viloketvā,</span><br />
</p>
<p id="tha-ap402c4p2">
<span class="m-text m-primary">mama vijjaṁ anussariṁ;</span><br />
</p>
<p id="tha-ap402c4p3">
<span class="m-text m-primary">Sutañhi metaṁ vuḍḍhānaṁ,</span><br />
</p>
<p id="tha-ap402c4p4">
<span class="m-text m-primary">paṇḍitānaṁ subhāsitaṁ.</span><br />
</p>
<p id="tha-ap402c5p1">
<span class="m-text m-primary">Tesaṁ yathā taṁ vacanaṁ,</span><br />
</p>
<p id="tha-ap402c5p2">
<span class="m-text m-primary">ayaṁ buddho bhavissati;</span><br />
</p>
<p id="tha-ap402c5p3">
<span class="m-text m-primary">Yannūnāhaṁ sakkareyyaṁ,</span><br />
</p>
<p id="tha-ap402c5p4">
<span class="m-text m-primary">gatiṁ me sodhayissati.</span><br />
</p>
<p id="tha-ap402c6p1">
<span class="m-text m-primary">Khippaṁ assamamāgantvā,</span><br />
</p>
<p id="tha-ap402c6p2">
<span class="m-text m-primary">madhutelaṁ gahiṁ ahaṁ;</span><br />
</p>
<p id="tha-ap402c6p3">
<span class="m-text m-primary">Kolambakaṁ gahetvāna,</span><br />
</p>
<p id="tha-ap402c6p4">
<span class="m-text m-primary">upagacchiṁ vināyakaṁ.</span><br />
</p>
<p id="tha-ap402c7p1">
<span class="m-text m-primary">Tidaṇḍake gahetvāna,</span><br />
</p>
<p id="tha-ap402c7p2">
<span class="m-text m-primary">abbhokāse ṭhapesahaṁ;</span><br />
</p>
<p id="tha-ap402c7p3">
<span class="m-text m-primary">Padīpaṁ pajjalitvāna,</span><br />
</p>
<p id="tha-ap402c7p4">
<span class="m-text m-primary">aṭṭhakkhattuṁ avandahaṁ.</span><br />
</p>
<p id="tha-ap402c8p1">
<span class="m-text m-primary">Sattarattindivaṁ buddho,</span><br />
</p>
<p id="tha-ap402c8p2">
<span class="m-text m-primary">nisīdi purisuttamo;</span><br />
</p>
<p id="tha-ap402c8p3">
<span class="m-text m-primary">Tato ratyā vivasāne,</span><br />
</p>
<p id="tha-ap402c8p4">
<span class="m-text m-primary">vuṭṭhāsi lokanāyako.</span><br />
</p>
<p id="tha-ap402c9p1">
<span class="m-text m-primary">Pasannacitto sumano,</span><br />
</p>
<p id="tha-ap402c9p2">
<span class="m-text m-primary">sabbarattindivaṁ ahaṁ;</span><br />
</p>
<p id="tha-ap402c9p3">
<span class="m-text m-primary">Dīpaṁ buddhassa pādāsiṁ,</span><br />
</p>
<p id="tha-ap402c9p4">
<span class="m-text m-primary">pasanno sehi pāṇibhi.</span><br />
</p>
<p id="tha-ap402c10p1">
<span class="m-text m-primary">Sabbe vanā gandhamayā,</span><br />
</p>
<p id="tha-ap402c10p2">
<span class="m-text m-primary">Pabbate gandhamādane;</span><br />
</p>
<p id="tha-ap402c10p3">
<span class="m-text m-primary">Buddhassa ānubhāvena,</span><br />
</p>
<p id="tha-ap402c10p4">
<span class="m-text m-primary">Āgacchuṁ buddhasantikaṁ.</span><br />
</p>
<p id="tha-ap402c11p1">
<span class="m-text m-primary">Ye keci pupphagandhāse,</span><br />
</p>
<p id="tha-ap402c11p2">
<span class="m-text m-primary">pupphitā dharaṇīruhā;</span><br />
</p>
<p id="tha-ap402c11p3">
<span class="m-text m-primary">Buddhassa ānubhāvena,</span><br />
</p>
<p id="tha-ap402c11p4">
<span class="m-text m-primary">sabbe sannipatuṁ tadā.</span><br />
</p>
<p id="tha-ap402c12p1">
<span class="m-text m-primary">Yāvatā himavantamhi,</span><br />
</p>
<p id="tha-ap402c12p2">
<span class="m-text m-primary">nāgā ca garuḷā ubho;</span><br />
</p>
<p id="tha-ap402c12p3">
<span class="m-text m-primary">Dhammañca sotukāmā te,</span><br />
</p>
<p id="tha-ap402c12p4">
<span class="m-text m-primary">āgacchuṁ buddhasantikaṁ.</span><br />
</p>
<p id="tha-ap402c13p1">
<span class="m-text m-primary">Devalo nāma samaṇo,</span><br />
</p>
<p id="tha-ap402c13p2">
<span class="m-text m-primary">buddhassa aggasāvako;</span><br />
</p>
<p id="tha-ap402c13p3">
<span class="m-text m-primary">Vasīsatasahassehi,</span><br />
</p>
<p id="tha-ap402c13p4">
<span class="m-text m-primary">buddhasantikupāgami.</span><br />
</p>
<p id="tha-ap402c14p1">
<span class="m-text m-primary">Padumuttaro lokavidū,</span><br />
</p>
<p id="tha-ap402c14p2">
<span class="m-text m-primary">āhutīnaṁ paṭiggaho;</span><br />
</p>
<p id="tha-ap402c14p3">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap402c14p4">
<span class="m-text m-primary">imā gāthā abhāsatha.</span><br />
</p>
<p id="tha-ap402c15p1">
<span class="m-text m-primary">‘Yo me dīpaṁ padīpesi,</span><br />
</p>
<p id="tha-ap402c15p2">
<span class="m-text m-primary">pasanno sehi pāṇibhi;</span><br />
</p>
<p id="tha-ap402c15p3">
<span class="m-text m-primary">Tamahaṁ kittayissāmi,</span><br />
</p>
<p id="tha-ap402c15p4">
<span class="m-text m-primary">suṇātha mama bhāsato.</span><br />
</p>
<p id="tha-ap402c16p1">
<span class="m-text m-primary">Saṭṭhi kappasahassāni,</span><br />
</p>
<p id="tha-ap402c16p2">
<span class="m-text m-primary">devaloke ramissati;</span><br />
</p>
<p id="tha-ap402c16p3">
<span class="m-text m-primary">Sahassakkhattuṁ rājā ca,</span><br />
</p>
<p id="tha-ap402c16p4">
<span class="m-text m-primary">cakkavattī bhavissati.</span><br />
</p>
<p id="tha-ap402c17p1">
<span class="m-text m-primary">Soḷasamaṁ bhāṇavāraṁ.</span><br />
</p>
<p id="tha-ap402c18p1">
<span class="m-text m-primary">Chattiṁsakkhattuṁ devindo,</span><br />
</p>
<p id="tha-ap402c18p2">
<span class="m-text m-primary">devarajjaṁ karissati;</span><br />
</p>
<p id="tha-ap402c18p3">
<span class="m-text m-primary">Pathaviyaṁ sattasataṁ,</span><br />
</p>
<p id="tha-ap402c18p4">
<span class="m-text m-primary">vipulaṁ rajjaṁ karissati.</span><br />
</p>
<p id="tha-ap402c19p1">
<span class="m-text m-primary">Padesarajjaṁ vipulaṁ,</span><br />
</p>
<p id="tha-ap402c19p2">
<span class="m-text m-primary">gaṇanāto asaṅkhiyaṁ;</span><br />
</p>
<p id="tha-ap402c19p3">
<span class="m-text m-primary">Iminā dīpadānena,</span><br />
</p>
<p id="tha-ap402c19p4">
<span class="m-text m-primary">dibbacakkhu bhavissati.</span><br />
</p>
<p id="tha-ap402c20p1">
<span class="m-text m-primary">Samantato aṭṭhakosaṁ,</span><br />
</p>
<p id="tha-ap402c20p2">
<span class="m-text m-primary">passissati ayaṁ sadā;</span><br />
</p>
<p id="tha-ap402c20p3">
<span class="m-text m-primary">Devalokā cavantassa,</span><br />
</p>
<p id="tha-ap402c20p4">
<span class="m-text m-primary">nibbattantassa jantuno.</span><br />
</p>
<p id="tha-ap402c21p1">
<span class="m-text m-primary">Divā vā yadi vā rattiṁ,</span><br />
</p>
<p id="tha-ap402c21p2">
<span class="m-text m-primary">padīpaṁ dhārayissati;</span><br />
</p>
<p id="tha-ap402c21p3">
<span class="m-text m-primary">Jāyamānassa sattassa,</span><br />
</p>
<p id="tha-ap402c21p4">
<span class="m-text m-primary">puññakammasamaṅgino.</span><br />
</p>
<p id="tha-ap402c22p1">
<span class="m-text m-primary">Yāvatā nagaraṁ āsi,</span><br />
</p>
<p id="tha-ap402c22p2">
<span class="m-text m-primary">tāvatā jotayissati;</span><br />
</p>
<p id="tha-ap402c22p3">
<span class="m-text m-primary">Upapajjati yaṁ yoniṁ,</span><br />
</p>
<p id="tha-ap402c22p4">
<span class="m-text m-primary">devattaṁ atha mānusaṁ.</span><br />
</p>
<p id="tha-ap402c23p1">
<span class="m-text m-primary">Asseva dīpadānassa,</span><br />
</p>
<p id="tha-ap402c23p2">
<span class="m-text m-primary">aṭṭhadīpaphalena hi;</span><br />
</p>
<p id="tha-ap402c23p3">
<span class="m-text m-primary">Na jayissantimaṁ jantū,</span><br />
</p>
<p id="tha-ap402c23p4">
<span class="m-text m-primary">dīpadānassidaṁ phalaṁ.</span><br />
</p>
<p id="tha-ap402c24p1">
<span class="m-text m-primary">Kappasatasahassamhi,</span><br />
</p>
<p id="tha-ap402c24p2">
<span class="m-text m-primary">okkākakulasambhavo;</span><br />
</p>
<p id="tha-ap402c24p3">
<span class="m-text m-primary">Gotamo nāma gottena,</span><br />
</p>
<p id="tha-ap402c24p4">
<span class="m-text m-primary">satthā loke bhavissati.</span><br />
</p>
<p id="tha-ap402c25p1">
<span class="m-text m-primary">Tassa dhammesu dāyādo,</span><br />
</p>
<p id="tha-ap402c25p2">
<span class="m-text m-primary">oraso dhammanimmito;</span><br />
</p>
<p id="tha-ap402c25p3">
<span class="m-text m-primary">Sabbāsave pariññāya,</span><br />
</p>
<p id="tha-ap402c25p4">
<span class="m-text m-primary">nibbāyissatināsavo.</span><br />
</p>
<p id="tha-ap402c26p1">
<span class="m-text m-primary">Tosayitvāna sambuddhaṁ,</span><br />
</p>
<p id="tha-ap402c26p2">
<span class="m-text m-primary">gotamaṁ sakyapuṅgavaṁ;</span><br />
</p>
<p id="tha-ap402c26p3">
<span class="m-text m-primary">Ajito nāma nāmena,</span><br />
</p>
<p id="tha-ap402c26p4">
<span class="m-text m-primary">hessati satthu sāvako’.</span><br />
</p>
<p id="tha-ap402c27p1">
<span class="m-text m-primary">Saṭṭhi kappasahassāni,</span><br />
</p>
<p id="tha-ap402c27p2">
<span class="m-text m-primary">devaloke ramiṁ ahaṁ;</span><br />
</p>
<p id="tha-ap402c27p3">
<span class="m-text m-primary">Tatrāpi me dīpasataṁ,</span><br />
</p>
<p id="tha-ap402c27p4">
<span class="m-text m-primary">jotate niccakālikaṁ.</span><br />
</p>
<p id="tha-ap402c28p1">
<span class="m-text m-primary">Devaloke manusse vā,</span><br />
</p>
<p id="tha-ap402c28p2">
<span class="m-text m-primary">niddhāvanti pabhā mama;</span><br />
</p>
<p id="tha-ap402c28p3">
<span class="m-text m-primary">Buddhaseṭṭhaṁ saritvāna,</span><br />
</p>
<p id="tha-ap402c28p4">
<span class="m-text m-primary">bhiyyo hāsaṁ janesahaṁ.</span><br />
</p>
<p id="tha-ap402c29p1">
<span class="m-text m-primary">Tusitāhaṁ cavitvāna,</span><br />
</p>
<p id="tha-ap402c29p2">
<span class="m-text m-primary">okkamiṁ mātukucchiyaṁ;</span><br />
</p>
<p id="tha-ap402c29p3">
<span class="m-text m-primary">Jāyamānassa santassa,</span><br />
</p>
<p id="tha-ap402c29p4">
<span class="m-text m-primary">āloko vipulo ahu.</span><br />
</p>
<p id="tha-ap402c30p1">
<span class="m-text m-primary">Agārā abhinikkhamma,</span><br />
</p>
<p id="tha-ap402c30p2">
<span class="m-text m-primary">pabbajiṁ anagāriyaṁ;</span><br />
</p>
<p id="tha-ap402c30p3">
<span class="m-text m-primary">Bāvariṁ upasaṅkamma,</span><br />
</p>
<p id="tha-ap402c30p4">
<span class="m-text m-primary">sissattaṁ ajjhupāgamiṁ.</span><br />
</p>
<p id="tha-ap402c31p1">
<span class="m-text m-primary">Himavante vasantohaṁ,</span><br />
</p>
<p id="tha-ap402c31p2">
<span class="m-text m-primary">assosiṁ lokanāyakaṁ;</span><br />
</p>
<p id="tha-ap402c31p3">
<span class="m-text m-primary">Uttamatthaṁ gavesanto,</span><br />
</p>
<p id="tha-ap402c31p4">
<span class="m-text m-primary">upagacchiṁ vināyakaṁ.</span><br />
</p>
<p id="tha-ap402c32p1">
<span class="m-text m-primary">Danto buddho dametāvī,</span><br />
</p>
<p id="tha-ap402c32p2">
<span class="m-text m-primary">oghatiṇṇo nirūpadhi;</span><br />
</p>
<p id="tha-ap402c32p3">
<span class="m-text m-primary">Nibbānaṁ kathayī buddho,</span><br />
</p>
<p id="tha-ap402c32p4">
<span class="m-text m-primary">sabbadukkhappamocanaṁ.</span><br />
</p>
<p id="tha-ap402c33p1">
<span class="m-text m-primary">Taṁ me āgamanaṁ siddhaṁ,</span><br />
</p>
<p id="tha-ap402c33p2">
<span class="m-text m-primary">tositohaṁ mahāmuniṁ;</span><br />
</p>
<p id="tha-ap402c33p3">
<span class="m-text m-primary">Tisso vijjā anuppattā,</span><br />
</p>
<p id="tha-ap402c33p4">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap402c34p1">
<span class="m-text m-primary">Satasahassito kappe,</span><br />
</p>
<p id="tha-ap402c34p2">
<span class="m-text m-primary">yaṁ dīpamadadiṁ tadā;</span><br />
</p>
<p id="tha-ap402c34p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap402c34p4">
<span class="m-text m-primary">dīpadānassidaṁ phalaṁ.</span><br />
</p>
<p id="tha-ap402c35p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap402c35p2">
<span class="m-text m-primary">…pe…</span><br />
</p>
<p id="tha-ap402c35p3">
<span class="m-text m-primary">viharāmi anāsavo.</span><br />
</p>
<p id="tha-ap402c36p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap402c36p2">
<span class="m-text m-primary">…pe…</span><br />
</p>
<p id="tha-ap402c36p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap402c37p1">
<span class="m-text m-primary">Paṭisambhidā catasso,</span><br />
</p>
<p id="tha-ap402c37p2">
<span class="m-text m-primary">…pe…</span><br />
</p>
<p id="tha-ap402c37p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap402c38p1">
<span class="m-text m-primary">Itthaṁ sudaṁ āyasmā ajito thero imā gāthāyo abhāsitthāti.</span><br />
</p>
<p id="tha-ap402c39p1">
<span class="m-text m-primary">Ajitattherassāpadānaṁ dasamaṁ.</span><br />
</p>
<p id="tha-ap402c39p2">
<span class="m-text m-primary">Pilindavacchavaggo cattālīsamo.</span><br />
</p>
<p id="tha-ap402c40p1">
<span class="m-text m-primary">Tassuddānaṁ</span><br />
</p>
<p id="tha-ap402c41p1">
<span class="m-text m-primary">Pilindavaccho selo ca,</span><br />
</p>
<p id="tha-ap402c41p2">
<span class="m-text m-primary">sabbakittī madhundado;</span><br />
</p>
<p id="tha-ap402c41p3">
<span class="m-text m-primary">Kūṭāgārī bākulo ca,</span><br />
</p>
<p id="tha-ap402c41p4">
<span class="m-text m-primary">giri saḷalasavhayo.</span><br />
</p>
<p id="tha-ap402c42p1">
<span class="m-text m-primary">Sabbado ajito ceva,</span><br />
</p>
<p id="tha-ap402c42p2">
<span class="m-text m-primary">gāthāyo gaṇitā iha;</span><br />
</p>
<p id="tha-ap402c42p3">
<span class="m-text m-primary">Satāni pañca gāthānaṁ,</span><br />
</p>
<p id="tha-ap402c42p4">
<span class="m-text m-primary">vīsati ca taduttarīti.</span><br />
</p>
<p id="tha-ap402c43p1">
<span class="m-text m-primary">Atha vagguddānaṁ</span><br />
</p>
<p id="tha-ap402c44p1">
<span class="m-text m-primary">Padumārakkhado ceva,</span><br />
</p>
<p id="tha-ap402c44p2">
<span class="m-text m-primary">umā gandhodakena ca;</span><br />
</p>
<p id="tha-ap402c44p3">
<span class="m-text m-primary">Ekapadma saddasaññī,</span><br />
</p>
<p id="tha-ap402c44p4">
<span class="m-text m-primary">mandāraṁ bodhivandako.</span><br />
</p>
<p id="tha-ap402c45p1">
<span class="m-text m-primary">Avaṭañca pilindi ca,</span><br />
</p>
<p id="tha-ap402c45p2">
<span class="m-text m-primary">gāthāyo gaṇitā iha;</span><br />
</p>
<p id="tha-ap402c45p3">
<span class="m-text m-primary">Catusattati gāthāyo,</span><br />
</p>
<p id="tha-ap402c45p4">
<span class="m-text m-primary">ekādasa satāni ca.</span><br />
</p>
<p id="tha-ap402c46p1">
<span class="m-text m-primary">Padumavaggadasakaṁ.</span><br />
</p>
<p id="tha-ap402c47p1">
<span class="m-text m-primary">Catutthasatakaṁ samattaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>