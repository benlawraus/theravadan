<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy003z.html" />
  <meta property="og:description" content="Buddhavagga 3. Sāriputtattheraapadāna Atha therāpadānaṁ suṇātha— “Himavantassa avidūre, lambako nāma pabbato; Assamo sukato mayhaṁ, paṇṇasālā sumāpitā. Uttānakūlā nadikā, supatitthā manoramā; Susuddhapulinākiṇṇā, avidūre mamassamaṁ. Asakkharā apabbhārā, sādu appaṭigandhikā; Sandatī nadikā tattha, sobhayantā mamassamaṁ. Kumbhīlā makarā cettha, susumārā ca kacchapā; Caranti nadiyā tattha, sobhayantā mamassamaṁ. Pāṭhīnā pāvusā …" />
  <meta name="twitter:description" content="Buddhavagga 3. Sāriputtattheraapadāna Atha therāpadānaṁ suṇātha— “Himavantassa avidūre, lambako nāma pabbato; Assamo sukato mayhaṁ, paṇṇasālā sumāpitā. Uttānakūlā nadikā, supatitthā manoramā; Susuddhapulinākiṇṇā, avidūre mamassamaṁ. Asakkharā apabbhārā, sādu appaṭigandhikā; Sandatī nadikā tattha, sobhayantā mamassamaṁ. Kumbhīlā makarā cettha, susumārā ca kacchapā; Caranti nadiyā tattha, sobhayantā mamassamaṁ. Pāṭhīnā pāvusā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="buddhavagga">
<h2><a href="#buddhavagga">Buddhavagga</a></h2>
<section id="sariputtattheraapadana">
<h3><a href="#sariputtattheraapadana">3. Sāriputtattheraapadāna</a></h3>
<p id="tha-ap3c1p1">
<span class="m-text m-primary">Atha therāpadānaṁ suṇātha—</span><br />
</p>
<p id="tha-ap3c2p1">
<span class="m-text m-primary">“Himavantassa avidūre,</span><br />
</p>
<p id="tha-ap3c2p2">
<span class="m-text m-primary">lambako nāma pabbato;</span><br />
</p>
<p id="tha-ap3c2p3">
<span class="m-text m-primary">Assamo sukato mayhaṁ,</span><br />
</p>
<p id="tha-ap3c2p4">
<span class="m-text m-primary">paṇṇasālā sumāpitā.</span><br />
</p>
<p id="tha-ap3c3p1">
<span class="m-text m-primary">Uttānakūlā nadikā,</span><br />
</p>
<p id="tha-ap3c3p2">
<span class="m-text m-primary">supatitthā manoramā;</span><br />
</p>
<p id="tha-ap3c3p3">
<span class="m-text m-primary">Susuddhapulinākiṇṇā,</span><br />
</p>
<p id="tha-ap3c3p4">
<span class="m-text m-primary">avidūre mamassamaṁ.</span><br />
</p>
<p id="tha-ap3c4p1">
<span class="m-text m-primary">Asakkharā apabbhārā,</span><br />
</p>
<p id="tha-ap3c4p2">
<span class="m-text m-primary">sādu appaṭigandhikā;</span><br />
</p>
<p id="tha-ap3c4p3">
<span class="m-text m-primary">Sandatī nadikā tattha,</span><br />
</p>
<p id="tha-ap3c4p4">
<span class="m-text m-primary">sobhayantā mamassamaṁ.</span><br />
</p>
<p id="tha-ap3c5p1">
<span class="m-text m-primary">Kumbhīlā makarā cettha,</span><br />
</p>
<p id="tha-ap3c5p2">
<span class="m-text m-primary">susumārā ca kacchapā;</span><br />
</p>
<p id="tha-ap3c5p3">
<span class="m-text m-primary">Caranti nadiyā tattha,</span><br />
</p>
<p id="tha-ap3c5p4">
<span class="m-text m-primary">sobhayantā mamassamaṁ.</span><br />
</p>
<p id="tha-ap3c6p1">
<span class="m-text m-primary">Pāṭhīnā pāvusā macchā,</span><br />
</p>
<p id="tha-ap3c6p2">
<span class="m-text m-primary">balajā muñjarohitā;</span><br />
</p>
<p id="tha-ap3c6p3">
<span class="m-text m-primary">Vaggaḷā papatāyantā,</span><br />
</p>
<p id="tha-ap3c6p4">
<span class="m-text m-primary">sobhayanti mamassamaṁ.</span><br />
</p>
<p id="tha-ap3c7p1">
<span class="m-text m-primary">Ubho kūlesu nadiyā,</span><br />
</p>
<p id="tha-ap3c7p2">
<span class="m-text m-primary">pupphino phalino dumā;</span><br />
</p>
<p id="tha-ap3c7p3">
<span class="m-text m-primary">Ubhato abhilambantā,</span><br />
</p>
<p id="tha-ap3c7p4">
<span class="m-text m-primary">sobhayanti mamassamaṁ.</span><br />
</p>
<p id="tha-ap3c8p1">
<span class="m-text m-primary">Ambā sālā ca tilakā,</span><br />
</p>
<p id="tha-ap3c8p2">
<span class="m-text m-primary">pāṭalī sinduvārakā;</span><br />
</p>
<p id="tha-ap3c8p3">
<span class="m-text m-primary">Dibbagandhā sampavanti,</span><br />
</p>
<p id="tha-ap3c8p4">
<span class="m-text m-primary">pupphitā mama assame.</span><br />
</p>
<p id="tha-ap3c9p1">
<span class="m-text m-primary">Campakā saḷalā nīpā,</span><br />
</p>
<p id="tha-ap3c9p2">
<span class="m-text m-primary">nāgapunnāgaketakā;</span><br />
</p>
<p id="tha-ap3c9p3">
<span class="m-text m-primary">Dibbagandhā sampavanti,</span><br />
</p>
<p id="tha-ap3c9p4">
<span class="m-text m-primary">pupphitā mama assame.</span><br />
</p>
<p id="tha-ap3c10p1">
<span class="m-text m-primary">Atimuttā asokā ca,</span><br />
</p>
<p id="tha-ap3c10p2">
<span class="m-text m-primary">bhaginīmālā ca pupphitā;</span><br />
</p>
<p id="tha-ap3c10p3">
<span class="m-text m-primary">Aṅkolā bimbijālā ca,</span><br />
</p>
<p id="tha-ap3c10p4">
<span class="m-text m-primary">pupphitā mama assame.</span><br />
</p>
<p id="tha-ap3c11p1">
<span class="m-text m-primary">Ketakā kandali ceva,</span><br />
</p>
<p id="tha-ap3c11p2">
<span class="m-text m-primary">godhukā tiṇasūlikā;</span><br />
</p>
<p id="tha-ap3c11p3">
<span class="m-text m-primary">Dibbagandhaṁ sampavantā,</span><br />
</p>
<p id="tha-ap3c11p4">
<span class="m-text m-primary">sobhayanti mamassamaṁ.</span><br />
</p>
<p id="tha-ap3c12p1">
<span class="m-text m-primary">Kaṇikārā kaṇṇikā ca,</span><br />
</p>
<p id="tha-ap3c12p2">
<span class="m-text m-primary">asanā ajjunā bahū;</span><br />
</p>
<p id="tha-ap3c12p3">
<span class="m-text m-primary">Dibbagandhaṁ sampavantā,</span><br />
</p>
<p id="tha-ap3c12p4">
<span class="m-text m-primary">sobhayanti mamassamaṁ.</span><br />
</p>
<p id="tha-ap3c13p1">
<span class="m-text m-primary">Punnāgā giripunnāgā,</span><br />
</p>
<p id="tha-ap3c13p2">
<span class="m-text m-primary">koviḷārā ca pupphitā;</span><br />
</p>
<p id="tha-ap3c13p3">
<span class="m-text m-primary">Dibbagandhaṁ sampavantā,</span><br />
</p>
<p id="tha-ap3c13p4">
<span class="m-text m-primary">sobhayanti mamassamaṁ.</span><br />
</p>
<p id="tha-ap3c14p1">
<span class="m-text m-primary">Uddhālakā ca kuṭajā,</span><br />
</p>
<p id="tha-ap3c14p2">
<span class="m-text m-primary">kadambā vakulā bahū;</span><br />
</p>
<p id="tha-ap3c14p3">
<span class="m-text m-primary">Dibbagandhaṁ sampavantā,</span><br />
</p>
<p id="tha-ap3c14p4">
<span class="m-text m-primary">sobhayanti mamassamaṁ.</span><br />
</p>
<p id="tha-ap3c15p1">
<span class="m-text m-primary">Āḷakā isimuggā ca,</span><br />
</p>
<p id="tha-ap3c15p2">
<span class="m-text m-primary">kadalimātuluṅgiyo;</span><br />
</p>
<p id="tha-ap3c15p3">
<span class="m-text m-primary">Gandhodakena saṁvaḍḍhā,</span><br />
</p>
<p id="tha-ap3c15p4">
<span class="m-text m-primary">phalāni dhārayanti te.</span><br />
</p>
<p id="tha-ap3c16p1">
<span class="m-text m-primary">Aññe pupphanti padumā,</span><br />
</p>
<p id="tha-ap3c16p2">
<span class="m-text m-primary">aññe jāyanti kesarī;</span><br />
</p>
<p id="tha-ap3c16p3">
<span class="m-text m-primary">Aññe opupphā padumā,</span><br />
</p>
<p id="tha-ap3c16p4">
<span class="m-text m-primary">pupphitā taḷāke tadā.</span><br />
</p>
<p id="tha-ap3c17p1">
<span class="m-text m-primary">Gabbhaṁ gaṇhanti padumā,</span><br />
</p>
<p id="tha-ap3c17p2">
<span class="m-text m-primary">niddhāvanti mulāḷiyo;</span><br />
</p>
<p id="tha-ap3c17p3">
<span class="m-text m-primary">Siṅghāṭipattamākiṇṇā,</span><br />
</p>
<p id="tha-ap3c17p4">
<span class="m-text m-primary">sobhanti taḷāke tadā.</span><br />
</p>
<p id="tha-ap3c18p1">
<span class="m-text m-primary">Nayitā ambagandhī ca,</span><br />
</p>
<p id="tha-ap3c18p2">
<span class="m-text m-primary">uttalī bandhujīvakā;</span><br />
</p>
<p id="tha-ap3c18p3">
<span class="m-text m-primary">Dibbagandhā sampavanti,</span><br />
</p>
<p id="tha-ap3c18p4">
<span class="m-text m-primary">pupphitā taḷāke tadā.</span><br />
</p>
<p id="tha-ap3c19p1">
<span class="m-text m-primary">Pāṭhīnā pāvusā macchā,</span><br />
</p>
<p id="tha-ap3c19p2">
<span class="m-text m-primary">balajā muñjarohitā;</span><br />
</p>
<p id="tha-ap3c19p3">
<span class="m-text m-primary">Saṅgulā maggurā ceva,</span><br />
</p>
<p id="tha-ap3c19p4">
<span class="m-text m-primary">vasanti taḷāke tadā.</span><br />
</p>
<p id="tha-ap3c20p1">
<span class="m-text m-primary">Kumbhīlā susumārā ca,</span><br />
</p>
<p id="tha-ap3c20p2">
<span class="m-text m-primary">tantigāhā ca rakkhasā;</span><br />
</p>
<p id="tha-ap3c20p3">
<span class="m-text m-primary">Oguhā ajagarā ca,</span><br />
</p>
<p id="tha-ap3c20p4">
<span class="m-text m-primary">vasanti taḷāke tadā.</span><br />
</p>
<p id="tha-ap3c21p1">
<span class="m-text m-primary">Pārevatā ravihaṁsā,</span><br />
</p>
<p id="tha-ap3c21p2">
<span class="m-text m-primary">cakkavākā nadīcarā;</span><br />
</p>
<p id="tha-ap3c21p3">
<span class="m-text m-primary">Kokilā sukasāḷikā,</span><br />
</p>
<p id="tha-ap3c21p4">
<span class="m-text m-primary">upajīvanti taṁ saraṁ.</span><br />
</p>
<p id="tha-ap3c22p1">
<span class="m-text m-primary">Kukkutthakā kuḷīrakā,</span><br />
</p>
<p id="tha-ap3c22p2">
<span class="m-text m-primary">vane pokkharasātakā;</span><br />
</p>
<p id="tha-ap3c22p3">
<span class="m-text m-primary">Dindibhā suvapotā ca,</span><br />
</p>
<p id="tha-ap3c22p4">
<span class="m-text m-primary">upajīvanti taṁ saraṁ.</span><br />
</p>
<p id="tha-ap3c23p1">
<span class="m-text m-primary">Haṁsā koñcā mayūrā ca,</span><br />
</p>
<p id="tha-ap3c23p2">
<span class="m-text m-primary">kokilā tambacūḷakā;</span><br />
</p>
<p id="tha-ap3c23p3">
<span class="m-text m-primary">Pammakā jīvaṁjīvā ca,</span><br />
</p>
<p id="tha-ap3c23p4">
<span class="m-text m-primary">upajīvanti taṁ saraṁ.</span><br />
</p>
<p id="tha-ap3c24p1">
<span class="m-text m-primary">Kosikā poṭṭhasīsā ca,</span><br />
</p>
<p id="tha-ap3c24p2">
<span class="m-text m-primary">kurarā senakā bahū;</span><br />
</p>
<p id="tha-ap3c24p3">
<span class="m-text m-primary">Mahākāḷā ca sakuṇā,</span><br />
</p>
<p id="tha-ap3c24p4">
<span class="m-text m-primary">upajīvanti taṁ saraṁ.</span><br />
</p>
<p id="tha-ap3c25p1">
<span class="m-text m-primary">Pasadā ca varāhā ca,</span><br />
</p>
<p id="tha-ap3c25p2">
<span class="m-text m-primary">camarā gaṇḍakā bahū;</span><br />
</p>
<p id="tha-ap3c25p3">
<span class="m-text m-primary">Rohiccā sukapotā ca,</span><br />
</p>
<p id="tha-ap3c25p4">
<span class="m-text m-primary">upajīvanti taṁ saraṁ.</span><br />
</p>
<p id="tha-ap3c26p1">
<span class="m-text m-primary">Sīhabyagghā ca dīpī ca,</span><br />
</p>
<p id="tha-ap3c26p2">
<span class="m-text m-primary">acchakokataracchakā;</span><br />
</p>
<p id="tha-ap3c26p3">
<span class="m-text m-primary">Tidhā pabhinnamātaṅgā,</span><br />
</p>
<p id="tha-ap3c26p4">
<span class="m-text m-primary">upajīvanti taṁ saraṁ.</span><br />
</p>
<p id="tha-ap3c27p1">
<span class="m-text m-primary">Kinnarā vānarā ceva,</span><br />
</p>
<p id="tha-ap3c27p2">
<span class="m-text m-primary">athopi vanakammikā;</span><br />
</p>
<p id="tha-ap3c27p3">
<span class="m-text m-primary">Cetā ca luddakā ceva,</span><br />
</p>
<p id="tha-ap3c27p4">
<span class="m-text m-primary">upajīvanti taṁ saraṁ.</span><br />
</p>
<p id="tha-ap3c28p1">
<span class="m-text m-primary">Tindukāni piyālāni,</span><br />
</p>
<p id="tha-ap3c28p2">
<span class="m-text m-primary">madhuke kāsumāriyo;</span><br />
</p>
<p id="tha-ap3c28p3">
<span class="m-text m-primary">Dhuvaṁ phalāni dhārenti,</span><br />
</p>
<p id="tha-ap3c28p4">
<span class="m-text m-primary">avidūre mamassamaṁ.</span><br />
</p>
<p id="tha-ap3c29p1">
<span class="m-text m-primary">Kosambā saḷalā nimbā,</span><br />
</p>
<p id="tha-ap3c29p2">
<span class="m-text m-primary">sāduphalasamāyutā;</span><br />
</p>
<p id="tha-ap3c29p3">
<span class="m-text m-primary">Dhuvaṁ phalāni dhārenti,</span><br />
</p>
<p id="tha-ap3c29p4">
<span class="m-text m-primary">avidūre mamassamaṁ.</span><br />
</p>
<p id="tha-ap3c30p1">
<span class="m-text m-primary">Harītakā āmalakā,</span><br />
</p>
<p id="tha-ap3c30p2">
<span class="m-text m-primary">ambajambuvibhītakā;</span><br />
</p>
<p id="tha-ap3c30p3">
<span class="m-text m-primary">Kolā bhallātakā billā,</span><br />
</p>
<p id="tha-ap3c30p4">
<span class="m-text m-primary">phalāni dhārayanti te.</span><br />
</p>
<p id="tha-ap3c31p1">
<span class="m-text m-primary">Āluvā ca kaḷambā ca,</span><br />
</p>
<p id="tha-ap3c31p2">
<span class="m-text m-primary">biḷālītakkaḷāni ca;</span><br />
</p>
<p id="tha-ap3c31p3">
<span class="m-text m-primary">Jīvakā sutakā ceva,</span><br />
</p>
<p id="tha-ap3c31p4">
<span class="m-text m-primary">bahukā mama assame.</span><br />
</p>
<p id="tha-ap3c32p1">
<span class="m-text m-primary">Assamassāvidūramhi,</span><br />
</p>
<p id="tha-ap3c32p2">
<span class="m-text m-primary">taḷākāsuṁ sunimmitā;</span><br />
</p>
<p id="tha-ap3c32p3">
<span class="m-text m-primary">Acchodakā sītajalā,</span><br />
</p>
<p id="tha-ap3c32p4">
<span class="m-text m-primary">supatitthā manoramā.</span><br />
</p>
<p id="tha-ap3c33p1">
<span class="m-text m-primary">Padumuppalasañchannā,</span><br />
</p>
<p id="tha-ap3c33p2">
<span class="m-text m-primary">puṇḍarīkasamāyutā;</span><br />
</p>
<p id="tha-ap3c33p3">
<span class="m-text m-primary">Mandālakehi sañchannā,</span><br />
</p>
<p id="tha-ap3c33p4">
<span class="m-text m-primary">dibbagandho pavāyati.</span><br />
</p>
<p id="tha-ap3c34p1">
<span class="m-text m-primary">Evaṁ sabbaṅgasampanne,</span><br />
</p>
<p id="tha-ap3c34p2">
<span class="m-text m-primary">pupphite phalite vane;</span><br />
</p>
<p id="tha-ap3c34p3">
<span class="m-text m-primary">Sukate assame ramme,</span><br />
</p>
<p id="tha-ap3c34p4">
<span class="m-text m-primary">viharāmi ahaṁ tadā.</span><br />
</p>
<p id="tha-ap3c35p1">
<span class="m-text m-primary">Sīlavā vatasampanno,</span><br />
</p>
<p id="tha-ap3c35p2">
<span class="m-text m-primary">jhāyī jhānarato sadā;</span><br />
</p>
<p id="tha-ap3c35p3">
<span class="m-text m-primary">Pañcābhiññābalappatto,</span><br />
</p>
<p id="tha-ap3c35p4">
<span class="m-text m-primary">suruci nāma tāpaso.</span><br />
</p>
<p id="tha-ap3c36p1">
<span class="m-text m-primary">Catuvīsasahassāni,</span><br />
</p>
<p id="tha-ap3c36p2">
<span class="m-text m-primary">sissā mayhaṁ upaṭṭhahuṁ;</span><br />
</p>
<p id="tha-ap3c36p3">
<span class="m-text m-primary">Sabbeva brāhmaṇā ete,</span><br />
</p>
<p id="tha-ap3c36p4">
<span class="m-text m-primary">jātimanto yasassino.</span><br />
</p>
<p id="tha-ap3c37p1">
<span class="m-text m-primary">Lakkhaṇe itihāse ca,</span><br />
</p>
<p id="tha-ap3c37p2">
<span class="m-text m-primary">sanighaṇṭusakeṭubhe;</span><br />
</p>
<p id="tha-ap3c37p3">
<span class="m-text m-primary">Padakā veyyākaraṇā,</span><br />
</p>
<p id="tha-ap3c37p4">
<span class="m-text m-primary">sadhamme pāramiṁ gatā.</span><br />
</p>
<p id="tha-ap3c38p1">
<span class="m-text m-primary">Uppātesu nimittesu,</span><br />
</p>
<p id="tha-ap3c38p2">
<span class="m-text m-primary">lakkhaṇesu ca kovidā;</span><br />
</p>
<p id="tha-ap3c38p3">
<span class="m-text m-primary">Pathabyā bhūmantalikkhe,</span><br />
</p>
<p id="tha-ap3c38p4">
<span class="m-text m-primary">mama sissā susikkhitā.</span><br />
</p>
<p id="tha-ap3c39p1">
<span class="m-text m-primary">Appicchā nipakā ete,</span><br />
</p>
<p id="tha-ap3c39p2">
<span class="m-text m-primary">appāhārā alolupā;</span><br />
</p>
<p id="tha-ap3c39p3">
<span class="m-text m-primary">Lābhālābhena santuṭṭhā,</span><br />
</p>
<p id="tha-ap3c39p4">
<span class="m-text m-primary">parivārenti maṁ sadā.</span><br />
</p>
<p id="tha-ap3c40p1">
<span class="m-text m-primary">Jhāyī jhānaratā dhīrā,</span><br />
</p>
<p id="tha-ap3c40p2">
<span class="m-text m-primary">santacittā samāhitā;</span><br />
</p>
<p id="tha-ap3c40p3">
<span class="m-text m-primary">Ākiñcaññaṁ patthayantā,</span><br />
</p>
<p id="tha-ap3c40p4">
<span class="m-text m-primary">parivārenti maṁ sadā.</span><br />
</p>
<p id="tha-ap3c41p1">
<span class="m-text m-primary">Abhiññāpāramippattā,</span><br />
</p>
<p id="tha-ap3c41p2">
<span class="m-text m-primary">pettike gocare ratā;</span><br />
</p>
<p id="tha-ap3c41p3">
<span class="m-text m-primary">Antalikkhacarā dhīrā,</span><br />
</p>
<p id="tha-ap3c41p4">
<span class="m-text m-primary">parivārenti maṁ sadā.</span><br />
</p>
<p id="tha-ap3c42p1">
<span class="m-text m-primary">Saṁvutā chasu dvāresu,</span><br />
</p>
<p id="tha-ap3c42p2">
<span class="m-text m-primary">anejā rakkhitindriyā;</span><br />
</p>
<p id="tha-ap3c42p3">
<span class="m-text m-primary">Asaṁsaṭṭhā ca te dhīrā,</span><br />
</p>
<p id="tha-ap3c42p4">
<span class="m-text m-primary">mama sissā durāsadā.</span><br />
</p>
<p id="tha-ap3c43p1">
<span class="m-text m-primary">Pallaṅkena nisajjāya,</span><br />
</p>
<p id="tha-ap3c43p2">
<span class="m-text m-primary">ṭhānacaṅkamanena ca;</span><br />
</p>
<p id="tha-ap3c43p3">
<span class="m-text m-primary">Vītināmenti te rattiṁ,</span><br />
</p>
<p id="tha-ap3c43p4">
<span class="m-text m-primary">mama sissā durāsadā.</span><br />
</p>
<p id="tha-ap3c44p1">
<span class="m-text m-primary">Rajanīye na rajjanti,</span><br />
</p>
<p id="tha-ap3c44p2">
<span class="m-text m-primary">dussanīye na dussare;</span><br />
</p>
<p id="tha-ap3c44p3">
<span class="m-text m-primary">Mohanīye na muyhanti,</span><br />
</p>
<p id="tha-ap3c44p4">
<span class="m-text m-primary">mama sissā durāsadā.</span><br />
</p>
<p id="tha-ap3c45p1">
<span class="m-text m-primary">Iddhiṁ vīmaṁsamānā te,</span><br />
</p>
<p id="tha-ap3c45p2">
<span class="m-text m-primary">vattanti niccakālikaṁ;</span><br />
</p>
<p id="tha-ap3c45p3">
<span class="m-text m-primary">Pathaviṁ te pakampenti,</span><br />
</p>
<p id="tha-ap3c45p4">
<span class="m-text m-primary">sārambhena durāsadā.</span><br />
</p>
<p id="tha-ap3c46p1">
<span class="m-text m-primary">Kīḷamānā ca te sissā,</span><br />
</p>
<p id="tha-ap3c46p2">
<span class="m-text m-primary">kīḷanti jhānakīḷitaṁ;</span><br />
</p>
<p id="tha-ap3c46p3">
<span class="m-text m-primary">Jambuto phalamānenti,</span><br />
</p>
<p id="tha-ap3c46p4">
<span class="m-text m-primary">mama sissā durāsadā.</span><br />
</p>
<p id="tha-ap3c47p1">
<span class="m-text m-primary">Aññe gacchanti goyānaṁ,</span><br />
</p>
<p id="tha-ap3c47p2">
<span class="m-text m-primary">aññe pubbavidehakaṁ;</span><br />
</p>
<p id="tha-ap3c47p3">
<span class="m-text m-primary">Aññe ca uttarakuruṁ,</span><br />
</p>
<p id="tha-ap3c47p4">
<span class="m-text m-primary">esanāya durāsadā.</span><br />
</p>
<p id="tha-ap3c48p1">
<span class="m-text m-primary">Purato pesenti khāriṁ,</span><br />
</p>
<p id="tha-ap3c48p2">
<span class="m-text m-primary">pacchato ca vajanti te;</span><br />
</p>
<p id="tha-ap3c48p3">
<span class="m-text m-primary">Catuvīsasahassehi,</span><br />
</p>
<p id="tha-ap3c48p4">
<span class="m-text m-primary">chāditaṁ hoti ambaraṁ.</span><br />
</p>
<p id="tha-ap3c49p1">
<span class="m-text m-primary">Aggipākī anaggī ca,</span><br />
</p>
<p id="tha-ap3c49p2">
<span class="m-text m-primary">dantodukkhalikāpi ca;</span><br />
</p>
<p id="tha-ap3c49p3">
<span class="m-text m-primary">Asmena koṭṭitā keci,</span><br />
</p>
<p id="tha-ap3c49p4">
<span class="m-text m-primary">pavattaphalabhojanā.</span><br />
</p>
<p id="tha-ap3c50p1">
<span class="m-text m-primary">Udakorohaṇā keci,</span><br />
</p>
<p id="tha-ap3c50p2">
<span class="m-text m-primary">sāyaṁ pāto sucīratā;</span><br />
</p>
<p id="tha-ap3c50p3">
<span class="m-text m-primary">Toyābhisecanakarā,</span><br />
</p>
<p id="tha-ap3c50p4">
<span class="m-text m-primary">mama sissā durāsadā.</span><br />
</p>
<p id="tha-ap3c51p1">
<span class="m-text m-primary">Parūḷhakacchanakhalomā,</span><br />
</p>
<p id="tha-ap3c51p2">
<span class="m-text m-primary">paṅkadantā rajassirā;</span><br />
</p>
<p id="tha-ap3c51p3">
<span class="m-text m-primary">Gandhitā sīlagandhena,</span><br />
</p>
<p id="tha-ap3c51p4">
<span class="m-text m-primary">mama sissā durāsadā.</span><br />
</p>
<p id="tha-ap3c52p1">
<span class="m-text m-primary">Pātova sannipatitvā,</span><br />
</p>
<p id="tha-ap3c52p2">
<span class="m-text m-primary">jaṭilā uggatāpanā;</span><br />
</p>
<p id="tha-ap3c52p3">
<span class="m-text m-primary">Lābhālābhaṁ pakittetvā,</span><br />
</p>
<p id="tha-ap3c52p4">
<span class="m-text m-primary">gacchanti ambare tadā.</span><br />
</p>
<p id="tha-ap3c53p1">
<span class="m-text m-primary">Etesaṁ pakkamantānaṁ,</span><br />
</p>
<p id="tha-ap3c53p2">
<span class="m-text m-primary">mahāsaddo pavattati;</span><br />
</p>
<p id="tha-ap3c53p3">
<span class="m-text m-primary">Ajinacammasaddena,</span><br />
</p>
<p id="tha-ap3c53p4">
<span class="m-text m-primary">muditā honti devatā.</span><br />
</p>
<p id="tha-ap3c54p1">
<span class="m-text m-primary">Disodisaṁ pakkamanti,</span><br />
</p>
<p id="tha-ap3c54p2">
<span class="m-text m-primary">antalikkhacarā isī;</span><br />
</p>
<p id="tha-ap3c54p3">
<span class="m-text m-primary">Sake balenupatthaddhā,</span><br />
</p>
<p id="tha-ap3c54p4">
<span class="m-text m-primary">te gacchanti yadicchakaṁ.</span><br />
</p>
<p id="tha-ap3c55p1">
<span class="m-text m-primary">Pathavīkampakā ete,</span><br />
</p>
<p id="tha-ap3c55p2">
<span class="m-text m-primary">sabbeva nabhacārino;</span><br />
</p>
<p id="tha-ap3c55p3">
<span class="m-text m-primary">Uggatejā duppasahā,</span><br />
</p>
<p id="tha-ap3c55p4">
<span class="m-text m-primary">sāgarova akhobhiyā.</span><br />
</p>
<p id="tha-ap3c56p1">
<span class="m-text m-primary">Ṭhānacaṅkamino keci,</span><br />
</p>
<p id="tha-ap3c56p2">
<span class="m-text m-primary">keci nesajjikā isī;</span><br />
</p>
<p id="tha-ap3c56p3">
<span class="m-text m-primary">Pavattabhojanā keci,</span><br />
</p>
<p id="tha-ap3c56p4">
<span class="m-text m-primary">mama sissā durāsadā.</span><br />
</p>
<p id="tha-ap3c57p1">
<span class="m-text m-primary">Mettāvihārino ete,</span><br />
</p>
<p id="tha-ap3c57p2">
<span class="m-text m-primary">hitesī sabbapāṇinaṁ;</span><br />
</p>
<p id="tha-ap3c57p3">
<span class="m-text m-primary">Anattukkaṁsakā sabbe,</span><br />
</p>
<p id="tha-ap3c57p4">
<span class="m-text m-primary">na te vambhenti kassaci.</span><br />
</p>
<p id="tha-ap3c58p1">
<span class="m-text m-primary">Sīharājāvasambhītā,</span><br />
</p>
<p id="tha-ap3c58p2">
<span class="m-text m-primary">gajarājāva thāmavā;</span><br />
</p>
<p id="tha-ap3c58p3">
<span class="m-text m-primary">Durāsadā byagghāriva,</span><br />
</p>
<p id="tha-ap3c58p4">
<span class="m-text m-primary">āgacchanti mamantike.</span><br />
</p>
<p id="tha-ap3c59p1">
<span class="m-text m-primary">Vijjādharā devatā ca,</span><br />
</p>
<p id="tha-ap3c59p2">
<span class="m-text m-primary">nāgagandhabbarakkhasā;</span><br />
</p>
<p id="tha-ap3c59p3">
<span class="m-text m-primary">Kumbhaṇḍā dānavā garuḷā,</span><br />
</p>
<p id="tha-ap3c59p4">
<span class="m-text m-primary">upajīvanti taṁ saraṁ.</span><br />
</p>
<p id="tha-ap3c60p1">
<span class="m-text m-primary">Te jaṭākhāribharitā,</span><br />
</p>
<p id="tha-ap3c60p2">
<span class="m-text m-primary">ajinuttaravāsanā;</span><br />
</p>
<p id="tha-ap3c60p3">
<span class="m-text m-primary">Antalikkhacarā sabbe,</span><br />
</p>
<p id="tha-ap3c60p4">
<span class="m-text m-primary">upajīvanti taṁ saraṁ.</span><br />
</p>
<p id="tha-ap3c61p1">
<span class="m-text m-primary">Sadānucchavikā ete,</span><br />
</p>
<p id="tha-ap3c61p2">
<span class="m-text m-primary">aññamaññaṁ sagāravā;</span><br />
</p>
<p id="tha-ap3c61p3">
<span class="m-text m-primary">Catubbīsasahassānaṁ,</span><br />
</p>
<p id="tha-ap3c61p4">
<span class="m-text m-primary">khipitasaddo na vijjati.</span><br />
</p>
<p id="tha-ap3c62p1">
<span class="m-text m-primary">Pāde pādaṁ nikkhipantā,</span><br />
</p>
<p id="tha-ap3c62p2">
<span class="m-text m-primary">appasaddā susaṁvutā;</span><br />
</p>
<p id="tha-ap3c62p3">
<span class="m-text m-primary">Upasaṅkamma sabbeva,</span><br />
</p>
<p id="tha-ap3c62p4">
<span class="m-text m-primary">sirasā vandare mamaṁ.</span><br />
</p>
<p id="tha-ap3c63p1">
<span class="m-text m-primary">Tehi sissehi parivuto,</span><br />
</p>
<p id="tha-ap3c63p2">
<span class="m-text m-primary">santehi ca tapassibhi;</span><br />
</p>
<p id="tha-ap3c63p3">
<span class="m-text m-primary">Vasāmi assame tattha,</span><br />
</p>
<p id="tha-ap3c63p4">
<span class="m-text m-primary">jhāyī jhānarato ahaṁ.</span><br />
</p>
<p id="tha-ap3c64p1">
<span class="m-text m-primary">Isīnaṁ sīlagandhena,</span><br />
</p>
<p id="tha-ap3c64p2">
<span class="m-text m-primary">pupphagandhena cūbhayaṁ;</span><br />
</p>
<p id="tha-ap3c64p3">
<span class="m-text m-primary">Phalīnaṁ phalagandhena,</span><br />
</p>
<p id="tha-ap3c64p4">
<span class="m-text m-primary">gandhito hoti assamo.</span><br />
</p>
<p id="tha-ap3c65p1">
<span class="m-text m-primary">Rattindivaṁ na jānāmi,</span><br />
</p>
<p id="tha-ap3c65p2">
<span class="m-text m-primary">arati me na vijjati;</span><br />
</p>
<p id="tha-ap3c65p3">
<span class="m-text m-primary">Sake sisse ovadanto,</span><br />
</p>
<p id="tha-ap3c65p4">
<span class="m-text m-primary">bhiyyo hāsaṁ labhāmahaṁ.</span><br />
</p>
<p id="tha-ap3c66p1">
<span class="m-text m-primary">Pupphānaṁ pupphamānānaṁ,</span><br />
</p>
<p id="tha-ap3c66p2">
<span class="m-text m-primary">phalānañca vipaccataṁ;</span><br />
</p>
<p id="tha-ap3c66p3">
<span class="m-text m-primary">Dibbagandhā pavāyanti,</span><br />
</p>
<p id="tha-ap3c66p4">
<span class="m-text m-primary">sobhayantā mamassamaṁ.</span><br />
</p>
<p id="tha-ap3c67p1">
<span class="m-text m-primary">Samādhimhā vuṭṭhahitvā,</span><br />
</p>
<p id="tha-ap3c67p2">
<span class="m-text m-primary">ātāpī nipako ahaṁ;</span><br />
</p>
<p id="tha-ap3c67p3">
<span class="m-text m-primary">Khāribhāraṁ gahetvāna,</span><br />
</p>
<p id="tha-ap3c67p4">
<span class="m-text m-primary">vanaṁ ajjhogahiṁ ahaṁ.</span><br />
</p>
<p id="tha-ap3c68p1">
<span class="m-text m-primary">Uppāte supine cāpi,</span><br />
</p>
<p id="tha-ap3c68p2">
<span class="m-text m-primary">Lakkhaṇesu susikkhito;</span><br />
</p>
<p id="tha-ap3c68p3">
<span class="m-text m-primary">Pavattamānaṁ mantapadaṁ,</span><br />
</p>
<p id="tha-ap3c68p4">
<span class="m-text m-primary">Dhārayāmi ahaṁ tadā.</span><br />
</p>
<p id="tha-ap3c69p1">
<span class="m-text m-primary">Anomadassī bhagavā,</span><br />
</p>
<p id="tha-ap3c69p2">
<span class="m-text m-primary">lokajeṭṭho narāsabho;</span><br />
</p>
<p id="tha-ap3c69p3">
<span class="m-text m-primary">Vivekakāmo sambuddho,</span><br />
</p>
<p id="tha-ap3c69p4">
<span class="m-text m-primary">himavantamupāgami.</span><br />
</p>
<p id="tha-ap3c70p1">
<span class="m-text m-primary">Ajjhogāhetvā himavantaṁ,</span><br />
</p>
<p id="tha-ap3c70p2">
<span class="m-text m-primary">aggo kāruṇiko muni;</span><br />
</p>
<p id="tha-ap3c70p3">
<span class="m-text m-primary">Pallaṅkaṁ ābhujitvāna,</span><br />
</p>
<p id="tha-ap3c70p4">
<span class="m-text m-primary">nisīdi purisuttamo.</span><br />
</p>
<p id="tha-ap3c71p1">
<span class="m-text m-primary">Tamaddasāhaṁ sambuddhaṁ,</span><br />
</p>
<p id="tha-ap3c71p2">
<span class="m-text m-primary">sappabhāsaṁ manoramaṁ;</span><br />
</p>
<p id="tha-ap3c71p3">
<span class="m-text m-primary">Indīvaraṁva jalitaṁ,</span><br />
</p>
<p id="tha-ap3c71p4">
<span class="m-text m-primary">ādittaṁva hutāsanaṁ.</span><br />
</p>
<p id="tha-ap3c72p1">
<span class="m-text m-primary">Jalantaṁ dīparukkhaṁva,</span><br />
</p>
<p id="tha-ap3c72p2">
<span class="m-text m-primary">vijjutaṁ gagane yathā;</span><br />
</p>
<p id="tha-ap3c72p3">
<span class="m-text m-primary">Suphullaṁ sālarājaṁva,</span><br />
</p>
<p id="tha-ap3c72p4">
<span class="m-text m-primary">addasaṁ lokanāyakaṁ.</span><br />
</p>
<p id="tha-ap3c73p1">
<span class="m-text m-primary">Ayaṁ nāgo mahāvīro,</span><br />
</p>
<p id="tha-ap3c73p2">
<span class="m-text m-primary">dukkhassantakaro muni;</span><br />
</p>
<p id="tha-ap3c73p3">
<span class="m-text m-primary">Imaṁ dassanamāgamma,</span><br />
</p>
<p id="tha-ap3c73p4">
<span class="m-text m-primary">sabbadukkhā pamuccare.</span><br />
</p>
<p id="tha-ap3c74p1">
<span class="m-text m-primary">Disvānāhaṁ devadevaṁ,</span><br />
</p>
<p id="tha-ap3c74p2">
<span class="m-text m-primary">lakkhaṇaṁ upadhārayiṁ;</span><br />
</p>
<p id="tha-ap3c74p3">
<span class="m-text m-primary">Buddho nu kho na vā buddho,</span><br />
</p>
<p id="tha-ap3c74p4">
<span class="m-text m-primary">handa passāmi cakkhumaṁ.</span><br />
</p>
<p id="tha-ap3c75p1">
<span class="m-text m-primary">Sahassārāni cakkāni,</span><br />
</p>
<p id="tha-ap3c75p2">
<span class="m-text m-primary">dissanti caraṇuttame;</span><br />
</p>
<p id="tha-ap3c75p3">
<span class="m-text m-primary">Lakkhaṇānissa disvāna,</span><br />
</p>
<p id="tha-ap3c75p4">
<span class="m-text m-primary">niṭṭhaṁ gacchiṁ tathāgate.</span><br />
</p>
<p id="tha-ap3c76p1">
<span class="m-text m-primary">Sammajjaniṁ gahetvāna,</span><br />
</p>
<p id="tha-ap3c76p2">
<span class="m-text m-primary">sammajjitvānahaṁ tadā;</span><br />
</p>
<p id="tha-ap3c76p3">
<span class="m-text m-primary">Atha pupphe samānetvā,</span><br />
</p>
<p id="tha-ap3c76p4">
<span class="m-text m-primary">buddhaseṭṭhaṁ apūjayiṁ.</span><br />
</p>
<p id="tha-ap3c77p1">
<span class="m-text m-primary">Pūjayitvāna taṁ buddhaṁ,</span><br />
</p>
<p id="tha-ap3c77p2">
<span class="m-text m-primary">oghatiṇṇamanāsavaṁ;</span><br />
</p>
<p id="tha-ap3c77p3">
<span class="m-text m-primary">Ekaṁsaṁ ajinaṁ katvā,</span><br />
</p>
<p id="tha-ap3c77p4">
<span class="m-text m-primary">namassiṁ lokanāyakaṁ.</span><br />
</p>
<p id="tha-ap3c78p1">
<span class="m-text m-primary">Yena ñāṇena sambuddho,</span><br />
</p>
<p id="tha-ap3c78p2">
<span class="m-text m-primary">viharati anāsavo;</span><br />
</p>
<p id="tha-ap3c78p3">
<span class="m-text m-primary">Taṁ ñāṇaṁ kittayissāmi,</span><br />
</p>
<p id="tha-ap3c78p4">
<span class="m-text m-primary">suṇātha mama bhāsato.</span><br />
</p>
<p id="tha-ap3c79p1">
<span class="m-text m-primary">‘Samuddharasimaṁ lokaṁ,</span><br />
</p>
<p id="tha-ap3c79p2">
<span class="m-text m-primary">sayambhū amitodaya;</span><br />
</p>
<p id="tha-ap3c79p3">
<span class="m-text m-primary">Tava dassanamāgamma,</span><br />
</p>
<p id="tha-ap3c79p4">
<span class="m-text m-primary">kaṅkhāsotaṁ taranti te.</span><br />
</p>
<p id="tha-ap3c80p1">
<span class="m-text m-primary">Tuvaṁ satthā ca ketu ca,</span><br />
</p>
<p id="tha-ap3c80p2">
<span class="m-text m-primary">dhajo yūpo ca pāṇinaṁ;</span><br />
</p>
<p id="tha-ap3c80p3">
<span class="m-text m-primary">Parāyaṇo patiṭṭhā ca,</span><br />
</p>
<p id="tha-ap3c80p4">
<span class="m-text m-primary">dīpo ca dvipaduttamo.</span><br />
</p>
<p id="tha-ap3c81p1">
<span class="m-text m-primary">Sakkā samudde udakaṁ,</span><br />
</p>
<p id="tha-ap3c81p2">
<span class="m-text m-primary">pametuṁ āḷhakena vā;</span><br />
</p>
<p id="tha-ap3c81p3">
<span class="m-text m-primary">Na tveva tava sabbaññu,</span><br />
</p>
<p id="tha-ap3c81p4">
<span class="m-text m-primary">ñāṇaṁ sakkā pametave.</span><br />
</p>
<p id="tha-ap3c82p1">
<span class="m-text m-primary">Dhāretuṁ pathaviṁ sakkā,</span><br />
</p>
<p id="tha-ap3c82p2">
<span class="m-text m-primary">ṭhapetvā tulamaṇḍale;</span><br />
</p>
<p id="tha-ap3c82p3">
<span class="m-text m-primary">Na tveva tava sabbaññu,</span><br />
</p>
<p id="tha-ap3c82p4">
<span class="m-text m-primary">ñāṇaṁ sakkā dharetave.</span><br />
</p>
<p id="tha-ap3c83p1">
<span class="m-text m-primary">Ākāso minituṁ sakkā,</span><br />
</p>
<p id="tha-ap3c83p2">
<span class="m-text m-primary">rajjuyā aṅgulena vā;</span><br />
</p>
<p id="tha-ap3c83p3">
<span class="m-text m-primary">Na tveva tava sabbaññu,</span><br />
</p>
<p id="tha-ap3c83p4">
<span class="m-text m-primary">ñāṇaṁ sakkā pametave.</span><br />
</p>
<p id="tha-ap3c84p1">
<span class="m-text m-primary">Mahāsamudde udakaṁ,</span><br />
</p>
<p id="tha-ap3c84p2">
<span class="m-text m-primary">pathavī cākhilājaṭaṁ;</span><br />
</p>
<p id="tha-ap3c84p3">
<span class="m-text m-primary">Buddhañāṇaṁ upādāya,</span><br />
</p>
<p id="tha-ap3c84p4">
<span class="m-text m-primary">upamāto na yujjare.</span><br />
</p>
<p id="tha-ap3c85p1">
<span class="m-text m-primary">Sadevakassa lokassa,</span><br />
</p>
<p id="tha-ap3c85p2">
<span class="m-text m-primary">cittaṁ yesaṁ pavattati;</span><br />
</p>
<p id="tha-ap3c85p3">
<span class="m-text m-primary">Antojālagatā ete,</span><br />
</p>
<p id="tha-ap3c85p4">
<span class="m-text m-primary">tava ñāṇamhi cakkhuma.</span><br />
</p>
<p id="tha-ap3c86p1">
<span class="m-text m-primary">Yena ñāṇena pattosi,</span><br />
</p>
<p id="tha-ap3c86p2">
<span class="m-text m-primary">kevalaṁ bodhimuttamaṁ;</span><br />
</p>
<p id="tha-ap3c86p3">
<span class="m-text m-primary">Tena ñāṇena sabbaññu,</span><br />
</p>
<p id="tha-ap3c86p4">
<span class="m-text m-primary">maddasī paratitthiye’.</span><br />
</p>
<p id="tha-ap3c87p1">
<span class="m-text m-primary">Imā gāthā thavitvāna,</span><br />
</p>
<p id="tha-ap3c87p2">
<span class="m-text m-primary">suruci nāma tāpaso;</span><br />
</p>
<p id="tha-ap3c87p3">
<span class="m-text m-primary">Ajinaṁ pattharitvāna,</span><br />
</p>
<p id="tha-ap3c87p4">
<span class="m-text m-primary">pathaviyaṁ nisīdi so.</span><br />
</p>
<p id="tha-ap3c88p1">
<span class="m-text m-primary">‘Cullāsītisahassāni,</span><br />
</p>
<p id="tha-ap3c88p2">
<span class="m-text m-primary">ajjhogāḷho mahaṇṇave;</span><br />
</p>
<p id="tha-ap3c88p3">
<span class="m-text m-primary">Accuggato tāvadeva,</span><br />
</p>
<p id="tha-ap3c88p4">
<span class="m-text m-primary">girirājā pavuccati.</span><br />
</p>
<p id="tha-ap3c89p1">
<span class="m-text m-primary">Tāva accuggato neru,</span><br />
</p>
<p id="tha-ap3c89p2">
<span class="m-text m-primary">āyato vitthato ca so;</span><br />
</p>
<p id="tha-ap3c89p3">
<span class="m-text m-primary">Cuṇṇito aṇubhedena,</span><br />
</p>
<p id="tha-ap3c89p4">
<span class="m-text m-primary">koṭisatasahassaso.</span><br />
</p>
<p id="tha-ap3c90p1">
<span class="m-text m-primary">Lakkhe ṭhapiyamānamhi,</span><br />
</p>
<p id="tha-ap3c90p2">
<span class="m-text m-primary">parikkhayamagacchatha;</span><br />
</p>
<p id="tha-ap3c90p3">
<span class="m-text m-primary">Na tveva tava sabbaññu,</span><br />
</p>
<p id="tha-ap3c90p4">
<span class="m-text m-primary">ñāṇaṁ sakkā pametave.</span><br />
</p>
<p id="tha-ap3c91p1">
<span class="m-text m-primary">Sukhumacchikena jālena,</span><br />
</p>
<p id="tha-ap3c91p2">
<span class="m-text m-primary">udakaṁ yo parikkhipe;</span><br />
</p>
<p id="tha-ap3c91p3">
<span class="m-text m-primary">Ye keci udake pāṇā,</span><br />
</p>
<p id="tha-ap3c91p4">
<span class="m-text m-primary">antojālagatā siyuṁ.</span><br />
</p>
<p id="tha-ap3c92p1">
<span class="m-text m-primary">Tatheva hi mahāvīra,</span><br />
</p>
<p id="tha-ap3c92p2">
<span class="m-text m-primary">ye keci puthutitthiyā;</span><br />
</p>
<p id="tha-ap3c92p3">
<span class="m-text m-primary">Diṭṭhigahanapakkhandā,</span><br />
</p>
<p id="tha-ap3c92p4">
<span class="m-text m-primary">parāmāsena mohitā.</span><br />
</p>
<p id="tha-ap3c93p1">
<span class="m-text m-primary">Tava suddhena ñāṇena,</span><br />
</p>
<p id="tha-ap3c93p2">
<span class="m-text m-primary">anāvaraṇadassinā;</span><br />
</p>
<p id="tha-ap3c93p3">
<span class="m-text m-primary">Antojālagatā ete,</span><br />
</p>
<p id="tha-ap3c93p4">
<span class="m-text m-primary">ñāṇaṁ te nātivattare’.</span><br />
</p>
<p id="tha-ap3c94p1">
<span class="m-text m-primary">Bhagavā tamhi samaye,</span><br />
</p>
<p id="tha-ap3c94p2">
<span class="m-text m-primary">anomadassī mahāyaso;</span><br />
</p>
<p id="tha-ap3c94p3">
<span class="m-text m-primary">Vuṭṭhahitvā samādhimhā,</span><br />
</p>
<p id="tha-ap3c94p4">
<span class="m-text m-primary">disaṁ olokayī jino.</span><br />
</p>
<p id="tha-ap3c95p1">
<span class="m-text m-primary">Anomadassimunino,</span><br />
</p>
<p id="tha-ap3c95p2">
<span class="m-text m-primary">Nisabho nāma sāvako;</span><br />
</p>
<p id="tha-ap3c95p3">
<span class="m-text m-primary">Parivuto satasahassehi,</span><br />
</p>
<p id="tha-ap3c95p4">
<span class="m-text m-primary">Santacittehi tādibhi.</span><br />
</p>
<p id="tha-ap3c96p1">
<span class="m-text m-primary">Khīṇāsavehi suddhehi,</span><br />
</p>
<p id="tha-ap3c96p2">
<span class="m-text m-primary">chaḷabhiññehi jhāyibhi;</span><br />
</p>
<p id="tha-ap3c96p3">
<span class="m-text m-primary">Cittamaññāya buddhassa,</span><br />
</p>
<p id="tha-ap3c96p4">
<span class="m-text m-primary">upesi lokanāyakaṁ.</span><br />
</p>
<p id="tha-ap3c97p1">
<span class="m-text m-primary">Antalikkhe ṭhitā tattha,</span><br />
</p>
<p id="tha-ap3c97p2">
<span class="m-text m-primary">padakkhiṇamakaṁsu te;</span><br />
</p>
<p id="tha-ap3c97p3">
<span class="m-text m-primary">Namassantā pañjalikā,</span><br />
</p>
<p id="tha-ap3c97p4">
<span class="m-text m-primary">otaruṁ buddhasantike.</span><br />
</p>
<p id="tha-ap3c98p1">
<span class="m-text m-primary">Anomadassī bhagavā,</span><br />
</p>
<p id="tha-ap3c98p2">
<span class="m-text m-primary">lokajeṭṭho narāsabho;</span><br />
</p>
<p id="tha-ap3c98p3">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap3c98p4">
<span class="m-text m-primary">sītaṁ pātukarī jino.</span><br />
</p>
<p id="tha-ap3c99p1">
<span class="m-text m-primary">Varuṇo nāmupaṭṭhāko,</span><br />
</p>
<p id="tha-ap3c99p2">
<span class="m-text m-primary">anomadassissa satthuno;</span><br />
</p>
<p id="tha-ap3c99p3">
<span class="m-text m-primary">Ekaṁsaṁ cīvaraṁ katvā,</span><br />
</p>
<p id="tha-ap3c99p4">
<span class="m-text m-primary">apucchi lokanāyakaṁ.</span><br />
</p>
<p id="tha-ap3c100p1">
<span class="m-text m-primary">‘Ko nu kho bhagavā hetu,</span><br />
</p>
<p id="tha-ap3c100p2">
<span class="m-text m-primary">sitakammassa satthuno;</span><br />
</p>
<p id="tha-ap3c100p3">
<span class="m-text m-primary">Na hi buddhā ahetūhi,</span><br />
</p>
<p id="tha-ap3c100p4">
<span class="m-text m-primary">sitaṁ pātukaronti te’.</span><br />
</p>
<p id="tha-ap3c101p1">
<span class="m-text m-primary">Anomadassī bhagavā,</span><br />
</p>
<p id="tha-ap3c101p2">
<span class="m-text m-primary">lokajeṭṭho narāsabho;</span><br />
</p>
<p id="tha-ap3c101p3">
<span class="m-text m-primary">Bhikkhumajjhe nisīditvā,</span><br />
</p>
<p id="tha-ap3c101p4">
<span class="m-text m-primary">imaṁ gāthaṁ abhāsatha.</span><br />
</p>
<p id="tha-ap3c102p1">
<span class="m-text m-primary">‘Yo maṁ pupphena pūjesi,</span><br />
</p>
<p id="tha-ap3c102p2">
<span class="m-text m-primary">ñāṇañcāpi anutthavi;</span><br />
</p>
<p id="tha-ap3c102p3">
<span class="m-text m-primary">Tamahaṁ kittayissāmi,</span><br />
</p>
<p id="tha-ap3c102p4">
<span class="m-text m-primary">suṇotha mama bhāsato’.</span><br />
</p>
<p id="tha-ap3c103p1">
<span class="m-text m-primary">Buddhassa giramaññāya,</span><br />
</p>
<p id="tha-ap3c103p2">
<span class="m-text m-primary">sabbe devā samāgatā;</span><br />
</p>
<p id="tha-ap3c103p3">
<span class="m-text m-primary">Saddhammaṁ sotukāmā te,</span><br />
</p>
<p id="tha-ap3c103p4">
<span class="m-text m-primary">sambuddhamupasaṅkamuṁ.</span><br />
</p>
<p id="tha-ap3c104p1">
<span class="m-text m-primary">Dasasu lokadhātūsu,</span><br />
</p>
<p id="tha-ap3c104p2">
<span class="m-text m-primary">devakāyā mahiddhikā;</span><br />
</p>
<p id="tha-ap3c104p3">
<span class="m-text m-primary">Saddhammaṁ sotukāmā te,</span><br />
</p>
<p id="tha-ap3c104p4">
<span class="m-text m-primary">sambuddhamupasaṅkamuṁ.</span><br />
</p>
<p id="tha-ap3c105p1">
<span class="m-text m-primary">‘Hatthī assā rathā pattī,</span><br />
</p>
<p id="tha-ap3c105p2">
<span class="m-text m-primary">senā ca caturaṅginī;</span><br />
</p>
<p id="tha-ap3c105p3">
<span class="m-text m-primary">Parivāressantimaṁ niccaṁ,</span><br />
</p>
<p id="tha-ap3c105p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap3c106p1">
<span class="m-text m-primary">Saṭṭhitūriyasahassāni,</span><br />
</p>
<p id="tha-ap3c106p2">
<span class="m-text m-primary">bheriyo samalaṅkatā;</span><br />
</p>
<p id="tha-ap3c106p3">
<span class="m-text m-primary">Upaṭṭhissantimaṁ niccaṁ,</span><br />
</p>
<p id="tha-ap3c106p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap3c107p1">
<span class="m-text m-primary">Soḷasitthisahassāni,</span><br />
</p>
<p id="tha-ap3c107p2">
<span class="m-text m-primary">nāriyo samalaṅkatā;</span><br />
</p>
<p id="tha-ap3c107p3">
<span class="m-text m-primary">Vicittavatthābharaṇā,</span><br />
</p>
<p id="tha-ap3c107p4">
<span class="m-text m-primary">āmuttamaṇikuṇḍalā.</span><br />
</p>
<p id="tha-ap3c108p1">
<span class="m-text m-primary">Aḷārapamhā hasulā,</span><br />
</p>
<p id="tha-ap3c108p2">
<span class="m-text m-primary">susaññā tanumajjhimā;</span><br />
</p>
<p id="tha-ap3c108p3">
<span class="m-text m-primary">Parivāressantimaṁ niccaṁ,</span><br />
</p>
<p id="tha-ap3c108p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap3c109p1">
<span class="m-text m-primary">Kappasatasahassāni,</span><br />
</p>
<p id="tha-ap3c109p2">
<span class="m-text m-primary">devaloke ramissati;</span><br />
</p>
<p id="tha-ap3c109p3">
<span class="m-text m-primary">Sahassakkhattuṁ cakkavattī,</span><br />
</p>
<p id="tha-ap3c109p4">
<span class="m-text m-primary">rājā raṭṭhe bhavissati.</span><br />
</p>
<p id="tha-ap3c110p1">
<span class="m-text m-primary">Sahassakkhattuṁ devindo,</span><br />
</p>
<p id="tha-ap3c110p2">
<span class="m-text m-primary">devarajjaṁ karissati;</span><br />
</p>
<p id="tha-ap3c110p3">
<span class="m-text m-primary">Padesarajjaṁ vipulaṁ,</span><br />
</p>
<p id="tha-ap3c110p4">
<span class="m-text m-primary">gaṇanāto asaṅkhiyaṁ.</span><br />
</p>
<p id="tha-ap3c111p1">
<span class="m-text m-primary">Pacchime bhavasampatte,</span><br />
</p>
<p id="tha-ap3c111p2">
<span class="m-text m-primary">manussattaṁ gamissati;</span><br />
</p>
<p id="tha-ap3c111p3">
<span class="m-text m-primary">Brāhmaṇī sāriyā nāma,</span><br />
</p>
<p id="tha-ap3c111p4">
<span class="m-text m-primary">dhārayissati kucchinā.</span><br />
</p>
<p id="tha-ap3c112p1">
<span class="m-text m-primary">Mātuyā nāmagottena,</span><br />
</p>
<p id="tha-ap3c112p2">
<span class="m-text m-primary">paññāyissatiyaṁ naro;</span><br />
</p>
<p id="tha-ap3c112p3">
<span class="m-text m-primary">Sāriputtoti nāmena,</span><br />
</p>
<p id="tha-ap3c112p4">
<span class="m-text m-primary">tikkhapañño bhavissati.</span><br />
</p>
<p id="tha-ap3c113p1">
<span class="m-text m-primary">Asītikoṭī chaḍḍetvā,</span><br />
</p>
<p id="tha-ap3c113p2">
<span class="m-text m-primary">pabbajissatikiñcano;</span><br />
</p>
<p id="tha-ap3c113p3">
<span class="m-text m-primary">Gavesanto santipadaṁ,</span><br />
</p>
<p id="tha-ap3c113p4">
<span class="m-text m-primary">carissati mahiṁ imaṁ.</span><br />
</p>
<p id="tha-ap3c114p1">
<span class="m-text m-primary">Apparimeyye ito kappe,</span><br />
</p>
<p id="tha-ap3c114p2">
<span class="m-text m-primary">okkākakulasambhavo;</span><br />
</p>
<p id="tha-ap3c114p3">
<span class="m-text m-primary">Gotamo nāma gottena,</span><br />
</p>
<p id="tha-ap3c114p4">
<span class="m-text m-primary">satthā loke bhavissati.</span><br />
</p>
<p id="tha-ap3c115p1">
<span class="m-text m-primary">Tassa dhammesu dāyādo,</span><br />
</p>
<p id="tha-ap3c115p2">
<span class="m-text m-primary">oraso dhammanimmito;</span><br />
</p>
<p id="tha-ap3c115p3">
<span class="m-text m-primary">Sāriputtoti nāmena,</span><br />
</p>
<p id="tha-ap3c115p4">
<span class="m-text m-primary">hessati aggasāvako.</span><br />
</p>
<p id="tha-ap3c116p1">
<span class="m-text m-primary">Ayaṁ bhāgīrathī gaṅgā,</span><br />
</p>
<p id="tha-ap3c116p2">
<span class="m-text m-primary">himavantā pabhāvitā;</span><br />
</p>
<p id="tha-ap3c116p3">
<span class="m-text m-primary">Mahāsamuddamappeti,</span><br />
</p>
<p id="tha-ap3c116p4">
<span class="m-text m-primary">tappayantī mahodadhiṁ.</span><br />
</p>
<p id="tha-ap3c117p1">
<span class="m-text m-primary">Tathevāyaṁ sāriputto,</span><br />
</p>
<p id="tha-ap3c117p2">
<span class="m-text m-primary">sake tīsu visārado;</span><br />
</p>
<p id="tha-ap3c117p3">
<span class="m-text m-primary">Paññāya pāramiṁ gantvā,</span><br />
</p>
<p id="tha-ap3c117p4">
<span class="m-text m-primary">tappayissati pāṇine.</span><br />
</p>
<p id="tha-ap3c118p1">
<span class="m-text m-primary">Himavantamupādāya,</span><br />
</p>
<p id="tha-ap3c118p2">
<span class="m-text m-primary">sāgarañca mahodadhiṁ;</span><br />
</p>
<p id="tha-ap3c118p3">
<span class="m-text m-primary">Etthantare yaṁ pulinaṁ,</span><br />
</p>
<p id="tha-ap3c118p4">
<span class="m-text m-primary">gaṇanāto asaṅkhiyaṁ.</span><br />
</p>
<p id="tha-ap3c119p1">
<span class="m-text m-primary">Tampi sakkā asesena,</span><br />
</p>
<p id="tha-ap3c119p2">
<span class="m-text m-primary">saṅkhātuṁ gaṇanā yathā;</span><br />
</p>
<p id="tha-ap3c119p3">
<span class="m-text m-primary">Na tveva sāriputtassa,</span><br />
</p>
<p id="tha-ap3c119p4">
<span class="m-text m-primary">paññāyanto bhavissati.</span><br />
</p>
<p id="tha-ap3c120p1">
<span class="m-text m-primary">Lakkhe ṭhapiyamānamhi,</span><br />
</p>
<p id="tha-ap3c120p2">
<span class="m-text m-primary">khīye gaṅgāya vālukā;</span><br />
</p>
<p id="tha-ap3c120p3">
<span class="m-text m-primary">Na tveva sāriputtassa,</span><br />
</p>
<p id="tha-ap3c120p4">
<span class="m-text m-primary">paññāyanto bhavissati.</span><br />
</p>
<p id="tha-ap3c121p1">
<span class="m-text m-primary">Mahāsamudde ūmiyo,</span><br />
</p>
<p id="tha-ap3c121p2">
<span class="m-text m-primary">gaṇanāto asaṅkhiyā;</span><br />
</p>
<p id="tha-ap3c121p3">
<span class="m-text m-primary">Tatheva sāriputtassa,</span><br />
</p>
<p id="tha-ap3c121p4">
<span class="m-text m-primary">paññāyanto na hessati.</span><br />
</p>
<p id="tha-ap3c122p1">
<span class="m-text m-primary">Ārādhayitvā sambuddhaṁ,</span><br />
</p>
<p id="tha-ap3c122p2">
<span class="m-text m-primary">gotamaṁ sakyapuṅgavaṁ;</span><br />
</p>
<p id="tha-ap3c122p3">
<span class="m-text m-primary">Paññāya pāramiṁ gantvā,</span><br />
</p>
<p id="tha-ap3c122p4">
<span class="m-text m-primary">hessati aggasāvako.</span><br />
</p>
<p id="tha-ap3c123p1">
<span class="m-text m-primary">Pavattitaṁ dhammacakkaṁ,</span><br />
</p>
<p id="tha-ap3c123p2">
<span class="m-text m-primary">sakyaputtena tādinā;</span><br />
</p>
<p id="tha-ap3c123p3">
<span class="m-text m-primary">Anuvattessati sammā,</span><br />
</p>
<p id="tha-ap3c123p4">
<span class="m-text m-primary">vassento dhammavuṭṭhiyo.</span><br />
</p>
<p id="tha-ap3c124p1">
<span class="m-text m-primary">Sabbametaṁ abhiññāya,</span><br />
</p>
<p id="tha-ap3c124p2">
<span class="m-text m-primary">gotamo sakyapuṅgavo;</span><br />
</p>
<p id="tha-ap3c124p3">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap3c124p4">
<span class="m-text m-primary">aggaṭṭhāne ṭhapessati’.</span><br />
</p>
<p id="tha-ap3c125p1">
<span class="m-text m-primary">Aho me sukataṁ kammaṁ,</span><br />
</p>
<p id="tha-ap3c125p2">
<span class="m-text m-primary">anomadassissa satthuno;</span><br />
</p>
<p id="tha-ap3c125p3">
<span class="m-text m-primary">Yassāhaṁ kāraṁ katvāna,</span><br />
</p>
<p id="tha-ap3c125p4">
<span class="m-text m-primary">sabbattha pāramiṁ gato.</span><br />
</p>
<p id="tha-ap3c126p1">
<span class="m-text m-primary">Aparimeyye kataṁ kammaṁ,</span><br />
</p>
<p id="tha-ap3c126p2">
<span class="m-text m-primary">phalaṁ dassesi me idha;</span><br />
</p>
<p id="tha-ap3c126p3">
<span class="m-text m-primary">Sumutto saravegova,</span><br />
</p>
<p id="tha-ap3c126p4">
<span class="m-text m-primary">kilese jhāpayiṁ ahaṁ.</span><br />
</p>
<p id="tha-ap3c127p1">
<span class="m-text m-primary">Asaṅkhataṁ gavesanto,</span><br />
</p>
<p id="tha-ap3c127p2">
<span class="m-text m-primary">nibbānaṁ acalaṁ padaṁ;</span><br />
</p>
<p id="tha-ap3c127p3">
<span class="m-text m-primary">Vicinaṁ titthiye sabbe,</span><br />
</p>
<p id="tha-ap3c127p4">
<span class="m-text m-primary">esāhaṁ saṁsariṁ bhave.</span><br />
</p>
<p id="tha-ap3c128p1">
<span class="m-text m-primary">Yathāpi byādhito poso,</span><br />
</p>
<p id="tha-ap3c128p2">
<span class="m-text m-primary">pariyeseyya osadhaṁ;</span><br />
</p>
<p id="tha-ap3c128p3">
<span class="m-text m-primary">Vicineyya vanaṁ sabbaṁ,</span><br />
</p>
<p id="tha-ap3c128p4">
<span class="m-text m-primary">byādhito parimuttiyā.</span><br />
</p>
<p id="tha-ap3c129p1">
<span class="m-text m-primary">Asaṅkhataṁ gavesanto,</span><br />
</p>
<p id="tha-ap3c129p2">
<span class="m-text m-primary">nibbānaṁ amataṁ padaṁ;</span><br />
</p>
<p id="tha-ap3c129p3">
<span class="m-text m-primary">Abbokiṇṇaṁ pañcasataṁ,</span><br />
</p>
<p id="tha-ap3c129p4">
<span class="m-text m-primary">pabbajiṁ isipabbajaṁ.</span><br />
</p>
<p id="tha-ap3c130p1">
<span class="m-text m-primary">Jaṭābhārena bharito,</span><br />
</p>
<p id="tha-ap3c130p2">
<span class="m-text m-primary">ajinuttaranivāsano;</span><br />
</p>
<p id="tha-ap3c130p3">
<span class="m-text m-primary">Abhiññāpāramiṁ gantvā,</span><br />
</p>
<p id="tha-ap3c130p4">
<span class="m-text m-primary">brahmalokaṁ agacchihaṁ.</span><br />
</p>
<p id="tha-ap3c131p1">
<span class="m-text m-primary">Natthi bāhirake suddhi,</span><br />
</p>
<p id="tha-ap3c131p2">
<span class="m-text m-primary">ṭhapetvā jinasāsanaṁ;</span><br />
</p>
<p id="tha-ap3c131p3">
<span class="m-text m-primary">Ye keci buddhimā sattā,</span><br />
</p>
<p id="tha-ap3c131p4">
<span class="m-text m-primary">sujjhanti jinasāsane.</span><br />
</p>
<p id="tha-ap3c132p1">
<span class="m-text m-primary">Attakāramayaṁ etaṁ,</span><br />
</p>
<p id="tha-ap3c132p2">
<span class="m-text m-primary">nayidaṁ itihītihaṁ;</span><br />
</p>
<p id="tha-ap3c132p3">
<span class="m-text m-primary">Asaṅkhataṁ gavesanto,</span><br />
</p>
<p id="tha-ap3c132p4">
<span class="m-text m-primary">kutitthe sañcariṁ ahaṁ.</span><br />
</p>
<p id="tha-ap3c133p1">
<span class="m-text m-primary">Yathā sāratthiko poso,</span><br />
</p>
<p id="tha-ap3c133p2">
<span class="m-text m-primary">kadaliṁ chetvāna phālaye;</span><br />
</p>
<p id="tha-ap3c133p3">
<span class="m-text m-primary">Na tattha sāraṁ vindeyya,</span><br />
</p>
<p id="tha-ap3c133p4">
<span class="m-text m-primary">sārena rittako hi so.</span><br />
</p>
<p id="tha-ap3c134p1">
<span class="m-text m-primary">Tatheva titthiyā loke,</span><br />
</p>
<p id="tha-ap3c134p2">
<span class="m-text m-primary">nānādiṭṭhī bahujjanā;</span><br />
</p>
<p id="tha-ap3c134p3">
<span class="m-text m-primary">Asaṅkhatena rittāse,</span><br />
</p>
<p id="tha-ap3c134p4">
<span class="m-text m-primary">sārena kadalī yathā.</span><br />
</p>
<p id="tha-ap3c135p1">
<span class="m-text m-primary">Pacchime bhavasampatte,</span><br />
</p>
<p id="tha-ap3c135p2">
<span class="m-text m-primary">brahmabandhu ahosahaṁ;</span><br />
</p>
<p id="tha-ap3c135p3">
<span class="m-text m-primary">Mahābhogaṁ chaḍḍetvāna,</span><br />
</p>
<p id="tha-ap3c135p4">
<span class="m-text m-primary">pabbajiṁ anagāriyaṁ”.</span><br />
</p>
<p id="tha-ap3c136p1">
<span class="m-text m-primary">Paṭhamabhāṇavāraṁ.</span><br />
</p>
<p id="tha-ap3c137p1">
<span class="m-text m-primary">“Ajjhāyako mantadharo,</span><br />
</p>
<p id="tha-ap3c137p2">
<span class="m-text m-primary">tiṇṇaṁ vedāna pāragū;</span><br />
</p>
<p id="tha-ap3c137p3">
<span class="m-text m-primary">Brāhmaṇo sañcayo nāma,</span><br />
</p>
<p id="tha-ap3c137p4">
<span class="m-text m-primary">tassa mūle vasāmahaṁ.</span><br />
</p>
<p id="tha-ap3c138p1">
<span class="m-text m-primary">Sāvako te mahāvīra,</span><br />
</p>
<p id="tha-ap3c138p2">
<span class="m-text m-primary">assaji nāma brāhmaṇo;</span><br />
</p>
<p id="tha-ap3c138p3">
<span class="m-text m-primary">Durāsado uggatejo,</span><br />
</p>
<p id="tha-ap3c138p4">
<span class="m-text m-primary">piṇḍāya caratī tadā.</span><br />
</p>
<p id="tha-ap3c139p1">
<span class="m-text m-primary">Tamaddasāsiṁ sappaññaṁ,</span><br />
</p>
<p id="tha-ap3c139p2">
<span class="m-text m-primary">muniṁ mone samāhitaṁ;</span><br />
</p>
<p id="tha-ap3c139p3">
<span class="m-text m-primary">Santacittaṁ mahānāgaṁ,</span><br />
</p>
<p id="tha-ap3c139p4">
<span class="m-text m-primary">suphullaṁ padumaṁ yathā.</span><br />
</p>
<p id="tha-ap3c140p1">
<span class="m-text m-primary">Disvā me cittamuppajji,</span><br />
</p>
<p id="tha-ap3c140p2">
<span class="m-text m-primary">sudantaṁ suddhamānasaṁ;</span><br />
</p>
<p id="tha-ap3c140p3">
<span class="m-text m-primary">Usabhaṁ pavaraṁ vīraṁ,</span><br />
</p>
<p id="tha-ap3c140p4">
<span class="m-text m-primary">arahāyaṁ bhavissati.</span><br />
</p>
<p id="tha-ap3c141p1">
<span class="m-text m-primary">Pāsādiko iriyati,</span><br />
</p>
<p id="tha-ap3c141p2">
<span class="m-text m-primary">abhirūpo susaṁvuto;</span><br />
</p>
<p id="tha-ap3c141p3">
<span class="m-text m-primary">Uttame damathe danto,</span><br />
</p>
<p id="tha-ap3c141p4">
<span class="m-text m-primary">amatadassī bhavissati.</span><br />
</p>
<p id="tha-ap3c142p1">
<span class="m-text m-primary">Yannūnāhaṁ uttamatthaṁ,</span><br />
</p>
<p id="tha-ap3c142p2">
<span class="m-text m-primary">puccheyyaṁ tuṭṭhamānasaṁ;</span><br />
</p>
<p id="tha-ap3c142p3">
<span class="m-text m-primary">So me puṭṭho kathessati,</span><br />
</p>
<p id="tha-ap3c142p4">
<span class="m-text m-primary">paṭipucchāmahaṁ tadā.</span><br />
</p>
<p id="tha-ap3c143p1">
<span class="m-text m-primary">Piṇḍapātaṁ carantassa,</span><br />
</p>
<p id="tha-ap3c143p2">
<span class="m-text m-primary">pacchato agamāsahaṁ;</span><br />
</p>
<p id="tha-ap3c143p3">
<span class="m-text m-primary">Okāsaṁ paṭimānento,</span><br />
</p>
<p id="tha-ap3c143p4">
<span class="m-text m-primary">pucchituṁ amataṁ padaṁ.</span><br />
</p>
<p id="tha-ap3c144p1">
<span class="m-text m-primary">Vīthintare anuppattaṁ,</span><br />
</p>
<p id="tha-ap3c144p2">
<span class="m-text m-primary">upagantvāna pucchahaṁ;</span><br />
</p>
<p id="tha-ap3c144p3">
<span class="m-text m-primary">‘Kathaṁ gottosi tvaṁ vīra,</span><br />
</p>
<p id="tha-ap3c144p4">
<span class="m-text m-primary">kassa sissosi mārisa’.</span><br />
</p>
<p id="tha-ap3c145p1">
<span class="m-text m-primary">So me puṭṭho viyākāsi,</span><br />
</p>
<p id="tha-ap3c145p2">
<span class="m-text m-primary">asambhītova kesarī;</span><br />
</p>
<p id="tha-ap3c145p3">
<span class="m-text m-primary">‘Buddho loke samuppanno,</span><br />
</p>
<p id="tha-ap3c145p4">
<span class="m-text m-primary">tassa sissomhi āvuso’.</span><br />
</p>
<p id="tha-ap3c146p1">
<span class="m-text m-primary">‘Kīdisaṁ te mahāvīra,</span><br />
</p>
<p id="tha-ap3c146p2">
<span class="m-text m-primary">anujāta mahāyasa;</span><br />
</p>
<p id="tha-ap3c146p3">
<span class="m-text m-primary">Buddhassa sāsanaṁ dhammaṁ,</span><br />
</p>
<p id="tha-ap3c146p4">
<span class="m-text m-primary">sādhu me kathayassu bho’.</span><br />
</p>
<p id="tha-ap3c147p1">
<span class="m-text m-primary">So me puṭṭho kathī sabbaṁ,</span><br />
</p>
<p id="tha-ap3c147p2">
<span class="m-text m-primary">gambhīraṁ nipuṇaṁ padaṁ;</span><br />
</p>
<p id="tha-ap3c147p3">
<span class="m-text m-primary">Taṇhāsallassa hantāraṁ,</span><br />
</p>
<p id="tha-ap3c147p4">
<span class="m-text m-primary">sabbadukkhāpanūdanaṁ.</span><br />
</p>
<p id="tha-ap3c148p1">
<span class="m-text m-primary">‘Ye dhammā hetuppabhavā,</span><br />
</p>
<p id="tha-ap3c148p2">
<span class="m-text m-primary">Tesaṁ hetuṁ tathāgato āha;</span><br />
</p>
<p id="tha-ap3c148p3">
<span class="m-text m-primary">Tesañca yo nirodho,</span><br />
</p>
<p id="tha-ap3c148p4">
<span class="m-text m-primary">Evaṁvādī mahāsamaṇo’.</span><br />
</p>
<p id="tha-ap3c149p1">
<span class="m-text m-primary">Sohaṁ vissajjite pañhe,</span><br />
</p>
<p id="tha-ap3c149p2">
<span class="m-text m-primary">paṭhamaṁ phalamajjhagaṁ;</span><br />
</p>
<p id="tha-ap3c149p3">
<span class="m-text m-primary">Virajo vimalo āsiṁ,</span><br />
</p>
<p id="tha-ap3c149p4">
<span class="m-text m-primary">sutvāna jinasāsanaṁ.</span><br />
</p>
<p id="tha-ap3c150p1">
<span class="m-text m-primary">Sutvāna munino vākyaṁ,</span><br />
</p>
<p id="tha-ap3c150p2">
<span class="m-text m-primary">passitvā dhammamuttamaṁ;</span><br />
</p>
<p id="tha-ap3c150p3">
<span class="m-text m-primary">Pariyogāḷhasaddhammo,</span><br />
</p>
<p id="tha-ap3c150p4">
<span class="m-text m-primary">imaṁ gāthamabhāsahaṁ.</span><br />
</p>
<p id="tha-ap3c151p1">
<span class="m-text m-primary">‘Eseva dhammo yadi tāvadeva,</span><br />
</p>
<p id="tha-ap3c151p2">
<span class="m-text m-primary">Paccabyatha padamasokaṁ;</span><br />
</p>
<p id="tha-ap3c151p3">
<span class="m-text m-primary">Adiṭṭhaṁ abbhatītaṁ,</span><br />
</p>
<p id="tha-ap3c151p4">
<span class="m-text m-primary">Bahukehi kappanahutehi’.</span><br />
</p>
<p id="tha-ap3c152p1">
<span class="m-text m-primary">Svāhaṁ dhammaṁ gavesanto,</span><br />
</p>
<p id="tha-ap3c152p2">
<span class="m-text m-primary">kutitthe sañcariṁ ahaṁ;</span><br />
</p>
<p id="tha-ap3c152p3">
<span class="m-text m-primary">So me attho anuppatto,</span><br />
</p>
<p id="tha-ap3c152p4">
<span class="m-text m-primary">kālo me nappamajjituṁ.</span><br />
</p>
<p id="tha-ap3c153p1">
<span class="m-text m-primary">Tositohaṁ assajinā,</span><br />
</p>
<p id="tha-ap3c153p2">
<span class="m-text m-primary">patvāna acalaṁ padaṁ;</span><br />
</p>
<p id="tha-ap3c153p3">
<span class="m-text m-primary">Sahāyakaṁ gavesanto,</span><br />
</p>
<p id="tha-ap3c153p4">
<span class="m-text m-primary">assamaṁ agamāsahaṁ.</span><br />
</p>
<p id="tha-ap3c154p1">
<span class="m-text m-primary">Dūratova mamaṁ disvā,</span><br />
</p>
<p id="tha-ap3c154p2">
<span class="m-text m-primary">sahāyo me susikkhito;</span><br />
</p>
<p id="tha-ap3c154p3">
<span class="m-text m-primary">Iriyāpathasampanno,</span><br />
</p>
<p id="tha-ap3c154p4">
<span class="m-text m-primary">idaṁ vacanamabravi.</span><br />
</p>
<p id="tha-ap3c155p1">
<span class="m-text m-primary">‘Pasannamukhanettosi,</span><br />
</p>
<p id="tha-ap3c155p2">
<span class="m-text m-primary">munibhāvova dissati;</span><br />
</p>
<p id="tha-ap3c155p3">
<span class="m-text m-primary">Amatādhigato kacci,</span><br />
</p>
<p id="tha-ap3c155p4">
<span class="m-text m-primary">nibbānamaccutaṁ padaṁ.</span><br />
</p>
<p id="tha-ap3c156p1">
<span class="m-text m-primary">Subhānurūpo āyāsi,</span><br />
</p>
<p id="tha-ap3c156p2">
<span class="m-text m-primary">āneñjakārito viya;</span><br />
</p>
<p id="tha-ap3c156p3">
<span class="m-text m-primary">Dantova dantadamatho,</span><br />
</p>
<p id="tha-ap3c156p4">
<span class="m-text m-primary">upasantosi brāhmaṇa’.</span><br />
</p>
<p id="tha-ap3c157p1">
<span class="m-text m-primary">‘Amataṁ mayādhigataṁ,</span><br />
</p>
<p id="tha-ap3c157p2">
<span class="m-text m-primary">sokasallāpanūdanaṁ;</span><br />
</p>
<p id="tha-ap3c157p3">
<span class="m-text m-primary">Tvampi taṁ adhigacchesi,</span><br />
</p>
<p id="tha-ap3c157p4">
<span class="m-text m-primary">gacchāma buddhasantikaṁ’.</span><br />
</p>
<p id="tha-ap3c158p1">
<span class="m-text m-primary">Sādhūti so paṭissutvā,</span><br />
</p>
<p id="tha-ap3c158p2">
<span class="m-text m-primary">sahāyo me susikkhito;</span><br />
</p>
<p id="tha-ap3c158p3">
<span class="m-text m-primary">Hatthena hatthaṁ gaṇhitvā,</span><br />
</p>
<p id="tha-ap3c158p4">
<span class="m-text m-primary">upagamma tavantikaṁ.</span><br />
</p>
<p id="tha-ap3c159p1">
<span class="m-text m-primary">Ubhopi pabbajissāma,</span><br />
</p>
<p id="tha-ap3c159p2">
<span class="m-text m-primary">sakyaputta tavantike;</span><br />
</p>
<p id="tha-ap3c159p3">
<span class="m-text m-primary">Tava sāsanamāgamma,</span><br />
</p>
<p id="tha-ap3c159p4">
<span class="m-text m-primary">viharāma anāsavā.</span><br />
</p>
<p id="tha-ap3c160p1">
<span class="m-text m-primary">Kolito iddhiyā seṭṭho,</span><br />
</p>
<p id="tha-ap3c160p2">
<span class="m-text m-primary">ahaṁ paññāya pārago;</span><br />
</p>
<p id="tha-ap3c160p3">
<span class="m-text m-primary">Ubhova ekato hutvā,</span><br />
</p>
<p id="tha-ap3c160p4">
<span class="m-text m-primary">sāsanaṁ sobhayāmase.</span><br />
</p>
<p id="tha-ap3c161p1">
<span class="m-text m-primary">Apariyositasaṅkappo,</span><br />
</p>
<p id="tha-ap3c161p2">
<span class="m-text m-primary">kutitthe sañcariṁ ahaṁ;</span><br />
</p>
<p id="tha-ap3c161p3">
<span class="m-text m-primary">Tava dassanamāgamma,</span><br />
</p>
<p id="tha-ap3c161p4">
<span class="m-text m-primary">saṅkappo pūrito mama.</span><br />
</p>
<p id="tha-ap3c162p1">
<span class="m-text m-primary">Pathaviyaṁ patiṭṭhāya,</span><br />
</p>
<p id="tha-ap3c162p2">
<span class="m-text m-primary">pupphanti samaye dumā;</span><br />
</p>
<p id="tha-ap3c162p3">
<span class="m-text m-primary">Dibbagandhā sampavanti,</span><br />
</p>
<p id="tha-ap3c162p4">
<span class="m-text m-primary">tosenti sabbapāṇinaṁ.</span><br />
</p>
<p id="tha-ap3c163p1">
<span class="m-text m-primary">Tathevāhaṁ mahāvīra,</span><br />
</p>
<p id="tha-ap3c163p2">
<span class="m-text m-primary">sakyaputta mahāyasa;</span><br />
</p>
<p id="tha-ap3c163p3">
<span class="m-text m-primary">Sāsane te patiṭṭhāya,</span><br />
</p>
<p id="tha-ap3c163p4">
<span class="m-text m-primary">samayesāmi pupphituṁ.</span><br />
</p>
<p id="tha-ap3c164p1">
<span class="m-text m-primary">Vimuttipupphaṁ esanto,</span><br />
</p>
<p id="tha-ap3c164p2">
<span class="m-text m-primary">bhavasaṁsāramocanaṁ;</span><br />
</p>
<p id="tha-ap3c164p3">
<span class="m-text m-primary">Vimuttipupphalābhena,</span><br />
</p>
<p id="tha-ap3c164p4">
<span class="m-text m-primary">tosemi sabbapāṇinaṁ.</span><br />
</p>
<p id="tha-ap3c165p1">
<span class="m-text m-primary">Yāvatā buddhakhettamhi,</span><br />
</p>
<p id="tha-ap3c165p2">
<span class="m-text m-primary">ṭhapetvāna mahāmuniṁ;</span><br />
</p>
<p id="tha-ap3c165p3">
<span class="m-text m-primary">Paññāya sadiso natthi,</span><br />
</p>
<p id="tha-ap3c165p4">
<span class="m-text m-primary">tava puttassa cakkhuma.</span><br />
</p>
<p id="tha-ap3c166p1">
<span class="m-text m-primary">Suvinītā ca te sissā,</span><br />
</p>
<p id="tha-ap3c166p2">
<span class="m-text m-primary">parisā ca susikkhitā;</span><br />
</p>
<p id="tha-ap3c166p3">
<span class="m-text m-primary">Uttame damathe dantā,</span><br />
</p>
<p id="tha-ap3c166p4">
<span class="m-text m-primary">parivārenti taṁ sadā.</span><br />
</p>
<p id="tha-ap3c167p1">
<span class="m-text m-primary">Jhāyī jhānaratā dhīrā,</span><br />
</p>
<p id="tha-ap3c167p2">
<span class="m-text m-primary">santacittā samāhitā;</span><br />
</p>
<p id="tha-ap3c167p3">
<span class="m-text m-primary">Munī moneyyasampannā,</span><br />
</p>
<p id="tha-ap3c167p4">
<span class="m-text m-primary">parivārenti taṁ sadā.</span><br />
</p>
<p id="tha-ap3c168p1">
<span class="m-text m-primary">Appicchā nipakā dhīrā,</span><br />
</p>
<p id="tha-ap3c168p2">
<span class="m-text m-primary">appāhārā alolupā;</span><br />
</p>
<p id="tha-ap3c168p3">
<span class="m-text m-primary">Lābhālābhena santuṭṭhā,</span><br />
</p>
<p id="tha-ap3c168p4">
<span class="m-text m-primary">parivārenti taṁ sadā.</span><br />
</p>
<p id="tha-ap3c169p1">
<span class="m-text m-primary">Āraññikā dhutaratā,</span><br />
</p>
<p id="tha-ap3c169p2">
<span class="m-text m-primary">jhāyino lūkhacīvarā;</span><br />
</p>
<p id="tha-ap3c169p3">
<span class="m-text m-primary">Vivekābhiratā dhīrā,</span><br />
</p>
<p id="tha-ap3c169p4">
<span class="m-text m-primary">parivārenti taṁ sadā.</span><br />
</p>
<p id="tha-ap3c170p1">
<span class="m-text m-primary">Paṭipannā phalaṭṭhā ca,</span><br />
</p>
<p id="tha-ap3c170p2">
<span class="m-text m-primary">sekhā phalasamaṅgino;</span><br />
</p>
<p id="tha-ap3c170p3">
<span class="m-text m-primary">Āsīsakā uttamatthaṁ,</span><br />
</p>
<p id="tha-ap3c170p4">
<span class="m-text m-primary">parivārenti taṁ sadā.</span><br />
</p>
<p id="tha-ap3c171p1">
<span class="m-text m-primary">Sotāpannā ca vimalā,</span><br />
</p>
<p id="tha-ap3c171p2">
<span class="m-text m-primary">sakadāgāmino ca ye;</span><br />
</p>
<p id="tha-ap3c171p3">
<span class="m-text m-primary">Anāgāmī ca arahā,</span><br />
</p>
<p id="tha-ap3c171p4">
<span class="m-text m-primary">parivārenti taṁ sadā.</span><br />
</p>
<p id="tha-ap3c172p1">
<span class="m-text m-primary">Satipaṭṭhānakusalā,</span><br />
</p>
<p id="tha-ap3c172p2">
<span class="m-text m-primary">bojjhaṅgabhāvanāratā;</span><br />
</p>
<p id="tha-ap3c172p3">
<span class="m-text m-primary">Sāvakā te bahū sabbe,</span><br />
</p>
<p id="tha-ap3c172p4">
<span class="m-text m-primary">parivārenti taṁ sadā.</span><br />
</p>
<p id="tha-ap3c173p1">
<span class="m-text m-primary">Iddhipādesu kusalā,</span><br />
</p>
<p id="tha-ap3c173p2">
<span class="m-text m-primary">samādhibhāvanāratā;</span><br />
</p>
<p id="tha-ap3c173p3">
<span class="m-text m-primary">Sammappadhānānuyuttā,</span><br />
</p>
<p id="tha-ap3c173p4">
<span class="m-text m-primary">parivārenti taṁ sadā.</span><br />
</p>
<p id="tha-ap3c174p1">
<span class="m-text m-primary">Tevijjā chaḷabhiññā ca,</span><br />
</p>
<p id="tha-ap3c174p2">
<span class="m-text m-primary">iddhiyā pāramiṁ gatā;</span><br />
</p>
<p id="tha-ap3c174p3">
<span class="m-text m-primary">Paññāya pāramiṁ pattā,</span><br />
</p>
<p id="tha-ap3c174p4">
<span class="m-text m-primary">parivārenti taṁ sadā.</span><br />
</p>
<p id="tha-ap3c175p1">
<span class="m-text m-primary">Edisā te mahāvīra,</span><br />
</p>
<p id="tha-ap3c175p2">
<span class="m-text m-primary">tava sissā susikkhitā;</span><br />
</p>
<p id="tha-ap3c175p3">
<span class="m-text m-primary">Durāsadā uggatejā,</span><br />
</p>
<p id="tha-ap3c175p4">
<span class="m-text m-primary">parivārenti taṁ sadā.</span><br />
</p>
<p id="tha-ap3c176p1">
<span class="m-text m-primary">Tehi sissehi parivuto,</span><br />
</p>
<p id="tha-ap3c176p2">
<span class="m-text m-primary">saññatehi tapassibhi;</span><br />
</p>
<p id="tha-ap3c176p3">
<span class="m-text m-primary">Migarājāvasambhīto,</span><br />
</p>
<p id="tha-ap3c176p4">
<span class="m-text m-primary">uḷurājāva sobhasi.</span><br />
</p>
<p id="tha-ap3c177p1">
<span class="m-text m-primary">Pathaviyaṁ patiṭṭhāya,</span><br />
</p>
<p id="tha-ap3c177p2">
<span class="m-text m-primary">ruhanti dharaṇīruhā;</span><br />
</p>
<p id="tha-ap3c177p3">
<span class="m-text m-primary">Vepullataṁ pāpuṇanti,</span><br />
</p>
<p id="tha-ap3c177p4">
<span class="m-text m-primary">phalañca dassayanti te.</span><br />
</p>
<p id="tha-ap3c178p1">
<span class="m-text m-primary">Pathavīsadiso tvaṁsi,</span><br />
</p>
<p id="tha-ap3c178p2">
<span class="m-text m-primary">sakyaputta mahāyasa;</span><br />
</p>
<p id="tha-ap3c178p3">
<span class="m-text m-primary">Sāsane te patiṭṭhāya,</span><br />
</p>
<p id="tha-ap3c178p4">
<span class="m-text m-primary">labhanti amataṁ phalaṁ.</span><br />
</p>
<p id="tha-ap3c179p1">
<span class="m-text m-primary">Sindhu sarassatī ceva,</span><br />
</p>
<p id="tha-ap3c179p2">
<span class="m-text m-primary">nadiyo candabhāgikā;</span><br />
</p>
<p id="tha-ap3c179p3">
<span class="m-text m-primary">Gaṅgā ca yamunā ceva,</span><br />
</p>
<p id="tha-ap3c179p4">
<span class="m-text m-primary">sarabhū ca atho mahī.</span><br />
</p>
<p id="tha-ap3c180p1">
<span class="m-text m-primary">Etāsaṁ sandamānānaṁ,</span><br />
</p>
<p id="tha-ap3c180p2">
<span class="m-text m-primary">sāgaro sampaṭicchati;</span><br />
</p>
<p id="tha-ap3c180p3">
<span class="m-text m-primary">Jahanti purimaṁ nāmaṁ,</span><br />
</p>
<p id="tha-ap3c180p4">
<span class="m-text m-primary">sāgaroteva ñāyati.</span><br />
</p>
<p id="tha-ap3c181p1">
<span class="m-text m-primary">Tathevime catubbaṇṇā,</span><br />
</p>
<p id="tha-ap3c181p2">
<span class="m-text m-primary">pabbajitvā tavantike;</span><br />
</p>
<p id="tha-ap3c181p3">
<span class="m-text m-primary">Jahanti purimaṁ nāmaṁ,</span><br />
</p>
<p id="tha-ap3c181p4">
<span class="m-text m-primary">buddhaputtāti ñāyare.</span><br />
</p>
<p id="tha-ap3c182p1">
<span class="m-text m-primary">Yathāpi cando vimalo,</span><br />
</p>
<p id="tha-ap3c182p2">
<span class="m-text m-primary">gacchaṁ ākāsadhātuyā;</span><br />
</p>
<p id="tha-ap3c182p3">
<span class="m-text m-primary">Sabbe tāragaṇe loke,</span><br />
</p>
<p id="tha-ap3c182p4">
<span class="m-text m-primary">ābhāya atirocati.</span><br />
</p>
<p id="tha-ap3c183p1">
<span class="m-text m-primary">Tatheva tvaṁ mahāvīra,</span><br />
</p>
<p id="tha-ap3c183p2">
<span class="m-text m-primary">parivuto devamānuse;</span><br />
</p>
<p id="tha-ap3c183p3">
<span class="m-text m-primary">Ete sabbe atikkamma,</span><br />
</p>
<p id="tha-ap3c183p4">
<span class="m-text m-primary">jalasi sabbadā tuvaṁ.</span><br />
</p>
<p id="tha-ap3c184p1">
<span class="m-text m-primary">Gambhīre uṭṭhitā ūmī,</span><br />
</p>
<p id="tha-ap3c184p2">
<span class="m-text m-primary">na velamativattare;</span><br />
</p>
<p id="tha-ap3c184p3">
<span class="m-text m-primary">Sabbā velaṁva phusanti,</span><br />
</p>
<p id="tha-ap3c184p4">
<span class="m-text m-primary">sañcuṇṇā vikiranti tā.</span><br />
</p>
<p id="tha-ap3c185p1">
<span class="m-text m-primary">Tatheva titthiyā loke,</span><br />
</p>
<p id="tha-ap3c185p2">
<span class="m-text m-primary">nānādiṭṭhī bahujjanā;</span><br />
</p>
<p id="tha-ap3c185p3">
<span class="m-text m-primary">Dhammaṁ vāditukāmā te,</span><br />
</p>
<p id="tha-ap3c185p4">
<span class="m-text m-primary">nātivattanti taṁ muniṁ.</span><br />
</p>
<p id="tha-ap3c186p1">
<span class="m-text m-primary">Sace ca taṁ pāpuṇanti,</span><br />
</p>
<p id="tha-ap3c186p2">
<span class="m-text m-primary">paṭivādehi cakkhuma;</span><br />
</p>
<p id="tha-ap3c186p3">
<span class="m-text m-primary">Tavantikaṁ upāgantvā,</span><br />
</p>
<p id="tha-ap3c186p4">
<span class="m-text m-primary">sañcuṇṇāva bhavanti te.</span><br />
</p>
<p id="tha-ap3c187p1">
<span class="m-text m-primary">Yathāpi udake jātā,</span><br />
</p>
<p id="tha-ap3c187p2">
<span class="m-text m-primary">kumudā mandālakā bahū;</span><br />
</p>
<p id="tha-ap3c187p3">
<span class="m-text m-primary">Upalimpanti toyena,</span><br />
</p>
<p id="tha-ap3c187p4">
<span class="m-text m-primary">kaddamakalalena ca.</span><br />
</p>
<p id="tha-ap3c188p1">
<span class="m-text m-primary">Tatheva bahukā sattā,</span><br />
</p>
<p id="tha-ap3c188p2">
<span class="m-text m-primary">loke jātā virūhare;</span><br />
</p>
<p id="tha-ap3c188p3">
<span class="m-text m-primary">Aṭṭitā rāgadosena,</span><br />
</p>
<p id="tha-ap3c188p4">
<span class="m-text m-primary">kaddame kumudaṁ yathā.</span><br />
</p>
<p id="tha-ap3c189p1">
<span class="m-text m-primary">Yathāpi padumaṁ jalajaṁ,</span><br />
</p>
<p id="tha-ap3c189p2">
<span class="m-text m-primary">jalamajjhe virūhati;</span><br />
</p>
<p id="tha-ap3c189p3">
<span class="m-text m-primary">Na so limpati toyena,</span><br />
</p>
<p id="tha-ap3c189p4">
<span class="m-text m-primary">parisuddho hi kesarī.</span><br />
</p>
<p id="tha-ap3c190p1">
<span class="m-text m-primary">Tatheva tvaṁ mahāvīra,</span><br />
</p>
<p id="tha-ap3c190p2">
<span class="m-text m-primary">loke jāto mahāmuni;</span><br />
</p>
<p id="tha-ap3c190p3">
<span class="m-text m-primary">Nopalimpasi lokena,</span><br />
</p>
<p id="tha-ap3c190p4">
<span class="m-text m-primary">toyena padumaṁ yathā.</span><br />
</p>
<p id="tha-ap3c191p1">
<span class="m-text m-primary">Yathāpi rammake māse,</span><br />
</p>
<p id="tha-ap3c191p2">
<span class="m-text m-primary">bahū pupphanti vārijā;</span><br />
</p>
<p id="tha-ap3c191p3">
<span class="m-text m-primary">Nātikkamanti taṁ māsaṁ,</span><br />
</p>
<p id="tha-ap3c191p4">
<span class="m-text m-primary">samayo pupphanāya so.</span><br />
</p>
<p id="tha-ap3c192p1">
<span class="m-text m-primary">Tatheva tvaṁ mahāvīra,</span><br />
</p>
<p id="tha-ap3c192p2">
<span class="m-text m-primary">pupphito te vimuttiyā;</span><br />
</p>
<p id="tha-ap3c192p3">
<span class="m-text m-primary">Sāsanaṁ nātivattanti,</span><br />
</p>
<p id="tha-ap3c192p4">
<span class="m-text m-primary">padumaṁ vārijaṁ yathā.</span><br />
</p>
<p id="tha-ap3c193p1">
<span class="m-text m-primary">Supupphito sālarājā,</span><br />
</p>
<p id="tha-ap3c193p2">
<span class="m-text m-primary">dibbagandhaṁ pavāyati;</span><br />
</p>
<p id="tha-ap3c193p3">
<span class="m-text m-primary">Aññasālehi parivuto,</span><br />
</p>
<p id="tha-ap3c193p4">
<span class="m-text m-primary">sālarājāva sobhati.</span><br />
</p>
<p id="tha-ap3c194p1">
<span class="m-text m-primary">Tatheva tvaṁ mahāvīra,</span><br />
</p>
<p id="tha-ap3c194p2">
<span class="m-text m-primary">buddhañāṇena pupphito;</span><br />
</p>
<p id="tha-ap3c194p3">
<span class="m-text m-primary">Bhikkhusaṅghaparivuto,</span><br />
</p>
<p id="tha-ap3c194p4">
<span class="m-text m-primary">sālarājāva sobhasi.</span><br />
</p>
<p id="tha-ap3c195p1">
<span class="m-text m-primary">Yathāpi selo himavā,</span><br />
</p>
<p id="tha-ap3c195p2">
<span class="m-text m-primary">osadho sabbapāṇinaṁ;</span><br />
</p>
<p id="tha-ap3c195p3">
<span class="m-text m-primary">Nāgānaṁ asurānañca,</span><br />
</p>
<p id="tha-ap3c195p4">
<span class="m-text m-primary">devatānañca ālayo.</span><br />
</p>
<p id="tha-ap3c196p1">
<span class="m-text m-primary">Tatheva tvaṁ mahāvīra,</span><br />
</p>
<p id="tha-ap3c196p2">
<span class="m-text m-primary">osadho viya pāṇinaṁ;</span><br />
</p>
<p id="tha-ap3c196p3">
<span class="m-text m-primary">Tevijjā chaḷabhiññā ca,</span><br />
</p>
<p id="tha-ap3c196p4">
<span class="m-text m-primary">iddhiyā pāramiṁ gatā.</span><br />
</p>
<p id="tha-ap3c197p1">
<span class="m-text m-primary">Anusiṭṭhā mahāvīra,</span><br />
</p>
<p id="tha-ap3c197p2">
<span class="m-text m-primary">tayā kāruṇikena te;</span><br />
</p>
<p id="tha-ap3c197p3">
<span class="m-text m-primary">Ramanti dhammaratiyā,</span><br />
</p>
<p id="tha-ap3c197p4">
<span class="m-text m-primary">vasanti tava sāsane.</span><br />
</p>
<p id="tha-ap3c198p1">
<span class="m-text m-primary">Migarājā yathā sīho,</span><br />
</p>
<p id="tha-ap3c198p2">
<span class="m-text m-primary">abhinikkhamma āsayā;</span><br />
</p>
<p id="tha-ap3c198p3">
<span class="m-text m-primary">Catuddisānuviloketvā,</span><br />
</p>
<p id="tha-ap3c198p4">
<span class="m-text m-primary">tikkhattuṁ abhinādati.</span><br />
</p>
<p id="tha-ap3c199p1">
<span class="m-text m-primary">Sabbe migā uttasanti,</span><br />
</p>
<p id="tha-ap3c199p2">
<span class="m-text m-primary">migarājassa gajjato;</span><br />
</p>
<p id="tha-ap3c199p3">
<span class="m-text m-primary">Tathā hi jātimā eso,</span><br />
</p>
<p id="tha-ap3c199p4">
<span class="m-text m-primary">pasū tāseti sabbadā.</span><br />
</p>
<p id="tha-ap3c200p1">
<span class="m-text m-primary">Gajjato te mahāvīra,</span><br />
</p>
<p id="tha-ap3c200p2">
<span class="m-text m-primary">vasudhā sampakampati;</span><br />
</p>
<p id="tha-ap3c200p3">
<span class="m-text m-primary">Bodhaneyyāvabujjhanti,</span><br />
</p>
<p id="tha-ap3c200p4">
<span class="m-text m-primary">tasanti mārakāyikā.</span><br />
</p>
<p id="tha-ap3c201p1">
<span class="m-text m-primary">Tasanti titthiyā sabbe,</span><br />
</p>
<p id="tha-ap3c201p2">
<span class="m-text m-primary">nadato te mahāmuni;</span><br />
</p>
<p id="tha-ap3c201p3">
<span class="m-text m-primary">Kākā senāva vibbhantā,</span><br />
</p>
<p id="tha-ap3c201p4">
<span class="m-text m-primary">migaraññā yathā migā.</span><br />
</p>
<p id="tha-ap3c202p1">
<span class="m-text m-primary">Ye keci gaṇino loke,</span><br />
</p>
<p id="tha-ap3c202p2">
<span class="m-text m-primary">satthāroti pavuccare;</span><br />
</p>
<p id="tha-ap3c202p3">
<span class="m-text m-primary">Paramparāgataṁ dhammaṁ,</span><br />
</p>
<p id="tha-ap3c202p4">
<span class="m-text m-primary">desenti parisāya te.</span><br />
</p>
<p id="tha-ap3c203p1">
<span class="m-text m-primary">Na hevaṁ tvaṁ mahāvīra,</span><br />
</p>
<p id="tha-ap3c203p2">
<span class="m-text m-primary">dhammaṁ desesi pāṇinaṁ;</span><br />
</p>
<p id="tha-ap3c203p3">
<span class="m-text m-primary">Sāmaṁ saccāni bujjhitvā,</span><br />
</p>
<p id="tha-ap3c203p4">
<span class="m-text m-primary">kevalaṁ bodhipakkhiyaṁ.</span><br />
</p>
<p id="tha-ap3c204p1">
<span class="m-text m-primary">Āsayānusayaṁ ñatvā,</span><br />
</p>
<p id="tha-ap3c204p2">
<span class="m-text m-primary">indriyānaṁ balābalaṁ;</span><br />
</p>
<p id="tha-ap3c204p3">
<span class="m-text m-primary">Bhabbābhabbe viditvāna,</span><br />
</p>
<p id="tha-ap3c204p4">
<span class="m-text m-primary">mahāmeghova gajjasi.</span><br />
</p>
<p id="tha-ap3c205p1">
<span class="m-text m-primary">Cakkavāḷapariyantā,</span><br />
</p>
<p id="tha-ap3c205p2">
<span class="m-text m-primary">nisinnā parisā bhave;</span><br />
</p>
<p id="tha-ap3c205p3">
<span class="m-text m-primary">Nānādiṭṭhī vicinantā,</span><br />
</p>
<p id="tha-ap3c205p4">
<span class="m-text m-primary">vimaticchedanāya taṁ.</span><br />
</p>
<p id="tha-ap3c206p1">
<span class="m-text m-primary">Sabbesaṁ cittamaññāya,</span><br />
</p>
<p id="tha-ap3c206p2">
<span class="m-text m-primary">opammakusalo muni;</span><br />
</p>
<p id="tha-ap3c206p3">
<span class="m-text m-primary">Ekaṁ pañhaṁ kathentova,</span><br />
</p>
<p id="tha-ap3c206p4">
<span class="m-text m-primary">vimatiṁ chindasi pāṇinaṁ.</span><br />
</p>
<p id="tha-ap3c207p1">
<span class="m-text m-primary">Upatissasadiseheva,</span><br />
</p>
<p id="tha-ap3c207p2">
<span class="m-text m-primary">vasudhā pūritā bhave;</span><br />
</p>
<p id="tha-ap3c207p3">
<span class="m-text m-primary">Sabbeva te pañjalikā,</span><br />
</p>
<p id="tha-ap3c207p4">
<span class="m-text m-primary">kittayuṁ lokanāyakaṁ.</span><br />
</p>
<p id="tha-ap3c208p1">
<span class="m-text m-primary">Kappaṁ vā te kittayantā,</span><br />
</p>
<p id="tha-ap3c208p2">
<span class="m-text m-primary">nānāvaṇṇehi kittayuṁ;</span><br />
</p>
<p id="tha-ap3c208p3">
<span class="m-text m-primary">Parimetuṁ na sakkeyyuṁ,</span><br />
</p>
<p id="tha-ap3c208p4">
<span class="m-text m-primary">appameyyo tathāgato.</span><br />
</p>
<p id="tha-ap3c209p1">
<span class="m-text m-primary">Yathāsakena thāmena,</span><br />
</p>
<p id="tha-ap3c209p2">
<span class="m-text m-primary">kittito hi mayā jino;</span><br />
</p>
<p id="tha-ap3c209p3">
<span class="m-text m-primary">Kappakoṭīpi kittentā,</span><br />
</p>
<p id="tha-ap3c209p4">
<span class="m-text m-primary">evamevaṁ pakittayuṁ.</span><br />
</p>
<p id="tha-ap3c210p1">
<span class="m-text m-primary">Sace hi koci devo vā,</span><br />
</p>
<p id="tha-ap3c210p2">
<span class="m-text m-primary">manusso vā susikkhito;</span><br />
</p>
<p id="tha-ap3c210p3">
<span class="m-text m-primary">Pametuṁ parikappeyya,</span><br />
</p>
<p id="tha-ap3c210p4">
<span class="m-text m-primary">vighātaṁva labheyya so.</span><br />
</p>
<p id="tha-ap3c211p1">
<span class="m-text m-primary">Sāsane te patiṭṭhāya,</span><br />
</p>
<p id="tha-ap3c211p2">
<span class="m-text m-primary">sakyaputta mahāyasa;</span><br />
</p>
<p id="tha-ap3c211p3">
<span class="m-text m-primary">Paññāya pāramiṁ gantvā,</span><br />
</p>
<p id="tha-ap3c211p4">
<span class="m-text m-primary">viharāmi anāsavo.</span><br />
</p>
<p id="tha-ap3c212p1">
<span class="m-text m-primary">Titthiye sampamaddāmi,</span><br />
</p>
<p id="tha-ap3c212p2">
<span class="m-text m-primary">vattemi jinasāsanaṁ;</span><br />
</p>
<p id="tha-ap3c212p3">
<span class="m-text m-primary">Dhammasenāpati ajja,</span><br />
</p>
<p id="tha-ap3c212p4">
<span class="m-text m-primary">sakyaputtassa sāsane.</span><br />
</p>
<p id="tha-ap3c213p1">
<span class="m-text m-primary">Aparimeyye kataṁ kammaṁ,</span><br />
</p>
<p id="tha-ap3c213p2">
<span class="m-text m-primary">phalaṁ dassesi me idha;</span><br />
</p>
<p id="tha-ap3c213p3">
<span class="m-text m-primary">Sukhitto saravegova,</span><br />
</p>
<p id="tha-ap3c213p4">
<span class="m-text m-primary">kilese jhāpayī mama.</span><br />
</p>
<p id="tha-ap3c214p1">
<span class="m-text m-primary">Yo koci manujo bhāraṁ,</span><br />
</p>
<p id="tha-ap3c214p2">
<span class="m-text m-primary">dhāreyya matthake sadā;</span><br />
</p>
<p id="tha-ap3c214p3">
<span class="m-text m-primary">Bhārena dukkhito assa,</span><br />
</p>
<p id="tha-ap3c214p4">
<span class="m-text m-primary">bhārehi bharito tathā.</span><br />
</p>
<p id="tha-ap3c215p1">
<span class="m-text m-primary">Ḍayhamāno tīhaggīhi,</span><br />
</p>
<p id="tha-ap3c215p2">
<span class="m-text m-primary">bhavesu saṁsariṁ ahaṁ;</span><br />
</p>
<p id="tha-ap3c215p3">
<span class="m-text m-primary">Bharito bhavabhārena,</span><br />
</p>
<p id="tha-ap3c215p4">
<span class="m-text m-primary">giriṁ uccārito yathā.</span><br />
</p>
<p id="tha-ap3c216p1">
<span class="m-text m-primary">Oropito ca me bhāro,</span><br />
</p>
<p id="tha-ap3c216p2">
<span class="m-text m-primary">bhavā ugghāṭitā mayā;</span><br />
</p>
<p id="tha-ap3c216p3">
<span class="m-text m-primary">Karaṇīyaṁ kataṁ sabbaṁ,</span><br />
</p>
<p id="tha-ap3c216p4">
<span class="m-text m-primary">sakyaputtassa sāsane.</span><br />
</p>
<p id="tha-ap3c217p1">
<span class="m-text m-primary">Yāvatā buddhakhettamhi,</span><br />
</p>
<p id="tha-ap3c217p2">
<span class="m-text m-primary">ṭhapetvā sakyapuṅgavaṁ;</span><br />
</p>
<p id="tha-ap3c217p3">
<span class="m-text m-primary">Ahaṁ aggomhi paññāya,</span><br />
</p>
<p id="tha-ap3c217p4">
<span class="m-text m-primary">sadiso me na vijjati.</span><br />
</p>
<p id="tha-ap3c218p1">
<span class="m-text m-primary">Samādhimhi sukusalo,</span><br />
</p>
<p id="tha-ap3c218p2">
<span class="m-text m-primary">iddhiyā pāramiṁ gato;</span><br />
</p>
<p id="tha-ap3c218p3">
<span class="m-text m-primary">Icchamāno cahaṁ ajja,</span><br />
</p>
<p id="tha-ap3c218p4">
<span class="m-text m-primary">sahassaṁ abhinimmine.</span><br />
</p>
<p id="tha-ap3c219p1">
<span class="m-text m-primary">Anupubbavihārassa,</span><br />
</p>
<p id="tha-ap3c219p2">
<span class="m-text m-primary">vasībhūto mahāmuni;</span><br />
</p>
<p id="tha-ap3c219p3">
<span class="m-text m-primary">Kathesi sāsanaṁ mayhaṁ,</span><br />
</p>
<p id="tha-ap3c219p4">
<span class="m-text m-primary">nirodho sayanaṁ mama.</span><br />
</p>
<p id="tha-ap3c220p1">
<span class="m-text m-primary">Dibbacakkhu visuddhaṁ me,</span><br />
</p>
<p id="tha-ap3c220p2">
<span class="m-text m-primary">samādhikusalo ahaṁ;</span><br />
</p>
<p id="tha-ap3c220p3">
<span class="m-text m-primary">Sammappadhānānuyutto,</span><br />
</p>
<p id="tha-ap3c220p4">
<span class="m-text m-primary">bojjhaṅgabhāvanārato.</span><br />
</p>
<p id="tha-ap3c221p1">
<span class="m-text m-primary">Sāvakena hi pattabbaṁ,</span><br />
</p>
<p id="tha-ap3c221p2">
<span class="m-text m-primary">sabbameva kataṁ mayā;</span><br />
</p>
<p id="tha-ap3c221p3">
<span class="m-text m-primary">Lokanāthaṁ ṭhapetvāna,</span><br />
</p>
<p id="tha-ap3c221p4">
<span class="m-text m-primary">sadiso me na vijjati.</span><br />
</p>
<p id="tha-ap3c222p1">
<span class="m-text m-primary">Samāpattīnaṁ kusalo,</span><br />
</p>
<p id="tha-ap3c222p2">
<span class="m-text m-primary">Jhānavimokkhāna khippapaṭilābhī;</span><br />
</p>
<p id="tha-ap3c222p3">
<span class="m-text m-primary">Bojjhaṅgabhāvanārato,</span><br />
</p>
<p id="tha-ap3c222p4">
<span class="m-text m-primary">Sāvakaguṇapāramigatosmi.</span><br />
</p>
<p id="tha-ap3c223p1">
<span class="m-text m-primary">Sāvakaguṇenapi phussena,</span><br />
</p>
<p id="tha-ap3c223p2">
<span class="m-text m-primary">Buddhiyā parisuttamabhāravā;</span><br />
</p>
<p id="tha-ap3c223p3">
<span class="m-text m-primary">Yaṁ saddhāsaṅgahitaṁ cittaṁ,</span><br />
</p>
<p id="tha-ap3c223p4">
<span class="m-text m-primary">Sadā sabrahmacārīsu.</span><br />
</p>
<p id="tha-ap3c224p1">
<span class="m-text m-primary">Uddhatavisova sappo,</span><br />
</p>
<p id="tha-ap3c224p2">
<span class="m-text m-primary">Chinnavisāṇova usabho;</span><br />
</p>
<p id="tha-ap3c224p3">
<span class="m-text m-primary">Nikkhittamānadappova,</span><br />
</p>
<p id="tha-ap3c224p4">
<span class="m-text m-primary">Upemi garugāravena gaṇaṁ.</span><br />
</p>
<p id="tha-ap3c225p1">
<span class="m-text m-primary">Yadi rūpinī bhaveyya,</span><br />
</p>
<p id="tha-ap3c225p2">
<span class="m-text m-primary">Paññā me vasumatīpi na sameyya;</span><br />
</p>
<p id="tha-ap3c225p3">
<span class="m-text m-primary">Anomadassissa bhagavato,</span><br />
</p>
<p id="tha-ap3c225p4">
<span class="m-text m-primary">Phalametaṁ ñāṇathavanāya.</span><br />
</p>
<p id="tha-ap3c226p1">
<span class="m-text m-primary">Pavattitaṁ dhammacakkaṁ,</span><br />
</p>
<p id="tha-ap3c226p2">
<span class="m-text m-primary">sakyaputtena tādinā;</span><br />
</p>
<p id="tha-ap3c226p3">
<span class="m-text m-primary">Anuvattemahaṁ sammā,</span><br />
</p>
<p id="tha-ap3c226p4">
<span class="m-text m-primary">ñāṇathavanāyidaṁ phalaṁ.</span><br />
</p>
<p id="tha-ap3c227p1">
<span class="m-text m-primary">Mā me kadāci pāpiccho,</span><br />
</p>
<p id="tha-ap3c227p2">
<span class="m-text m-primary">kusīto hīnavīriyo;</span><br />
</p>
<p id="tha-ap3c227p3">
<span class="m-text m-primary">Appassuto anācāro,</span><br />
</p>
<p id="tha-ap3c227p4">
<span class="m-text m-primary">sameto ahu katthaci.</span><br />
</p>
<p id="tha-ap3c228p1">
<span class="m-text m-primary">Bahussuto ca medhāvī,</span><br />
</p>
<p id="tha-ap3c228p2">
<span class="m-text m-primary">sīlesu susamāhito;</span><br />
</p>
<p id="tha-ap3c228p3">
<span class="m-text m-primary">Cetosamathānuyutto,</span><br />
</p>
<p id="tha-ap3c228p4">
<span class="m-text m-primary">api muddhani tiṭṭhatu.</span><br />
</p>
<p id="tha-ap3c229p1">
<span class="m-text m-primary">Taṁ vo vadāmi bhaddante,</span><br />
</p>
<p id="tha-ap3c229p2">
<span class="m-text m-primary">yāvantettha samāgatā;</span><br />
</p>
<p id="tha-ap3c229p3">
<span class="m-text m-primary">Appicchā hotha santuṭṭhā,</span><br />
</p>
<p id="tha-ap3c229p4">
<span class="m-text m-primary">jhāyī jhānaratā sadā.</span><br />
</p>
<p id="tha-ap3c230p1">
<span class="m-text m-primary">Yamahaṁ paṭhamaṁ disvā,</span><br />
</p>
<p id="tha-ap3c230p2">
<span class="m-text m-primary">virajo vimalo ahuṁ;</span><br />
</p>
<p id="tha-ap3c230p3">
<span class="m-text m-primary">So me ācariyo dhīro,</span><br />
</p>
<p id="tha-ap3c230p4">
<span class="m-text m-primary">assaji nāma sāvako.</span><br />
</p>
<p id="tha-ap3c231p1">
<span class="m-text m-primary">Tassāhaṁ vāhasā ajja,</span><br />
</p>
<p id="tha-ap3c231p2">
<span class="m-text m-primary">dhammasenāpatī ahuṁ;</span><br />
</p>
<p id="tha-ap3c231p3">
<span class="m-text m-primary">Sabbattha pāramiṁ patvā,</span><br />
</p>
<p id="tha-ap3c231p4">
<span class="m-text m-primary">viharāmi anāsavo.</span><br />
</p>
<p id="tha-ap3c232p1">
<span class="m-text m-primary">Yo me ācariyo āsi,</span><br />
</p>
<p id="tha-ap3c232p2">
<span class="m-text m-primary">assaji nāma sāvako;</span><br />
</p>
<p id="tha-ap3c232p3">
<span class="m-text m-primary">Yassaṁ disāyaṁ vasati,</span><br />
</p>
<p id="tha-ap3c232p4">
<span class="m-text m-primary">ussīsamhi karomahaṁ.</span><br />
</p>
<p id="tha-ap3c233p1">
<span class="m-text m-primary">Mama kammaṁ saritvāna,</span><br />
</p>
<p id="tha-ap3c233p2">
<span class="m-text m-primary">gotamo sakyapuṅgavo;</span><br />
</p>
<p id="tha-ap3c233p3">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap3c233p4">
<span class="m-text m-primary">aggaṭṭhāne ṭhapesi maṁ.</span><br />
</p>
<p id="tha-ap3c234p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap3c234p2">
<span class="m-text m-primary">bhavā sabbe samūhatā;</span><br />
</p>
<p id="tha-ap3c234p3">
<span class="m-text m-primary">Nāgova bandhanaṁ chetvā,</span><br />
</p>
<p id="tha-ap3c234p4">
<span class="m-text m-primary">viharāmi anāsavo.</span><br />
</p>
<p id="tha-ap3c235p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap3c235p2">
<span class="m-text m-primary">buddhaseṭṭhassa santike;</span><br />
</p>
<p id="tha-ap3c235p3">
<span class="m-text m-primary">Tisso vijjā anuppattā,</span><br />
</p>
<p id="tha-ap3c235p4">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap3c236p1">
<span class="m-text m-primary">Paṭisambhidā catasso,</span><br />
</p>
<p id="tha-ap3c236p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap3c236p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap3c236p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap3c237p1">
<span class="m-text m-primary">Itthaṁ sudaṁ āyasmā sāriputto thero imā gāthāyo abhāsitthāti.</span><br />
</p>
<p id="tha-ap3c238p1">
<span class="m-text m-primary">Sāriputtattherassāpadānaṁ paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>