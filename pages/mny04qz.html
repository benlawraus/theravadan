<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 133 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mny04qz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Majjhima Nikāya 133" />
  <meta name="twitter:title" content="Majjhima Nikāya 133" />
  <meta property="og:url" content="https://theravadan.org/pages/mny04qz.html" />
  <meta property="og:description" content="Middle Discourses 133 Mahākaccānabhaddekarattasutta Mahākaccāna and One Fine Night Evaṁ me sutaṁ— So I have heard. ekaṁ samayaṁ bhagavā rājagahe viharati tapodārāme. At one time the Buddha was staying near Rājagaha in the Hot Springs Monastery. Atha kho āyasmā samiddhi rattiyā paccūsasamayaṁ paccuṭṭhāya yena tapodo tenupasaṅkami gattāni parisiñcitu …" />
  <meta name="twitter:description" content="Middle Discourses 133 Mahākaccānabhaddekarattasutta Mahākaccāna and One Fine Night Evaṁ me sutaṁ— So I have heard. ekaṁ samayaṁ bhagavā rājagahe viharati tapodārāme. At one time the Buddha was staying near Rājagaha in the Hot Springs Monastery. Atha kho āyasmā samiddhi rattiyā paccūsasamayaṁ paccuṭṭhāya yena tapodo tenupasaṅkami gattāni parisiñcitu …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 133
        </h1>
<!-- content -->
<p><span class="m-text">Middle Discourses 133</span></p>
<p id="mn133c0p2">
<span class="m-text m-primary">Mahākaccānabhaddekarattasutta</span><br />
<span class="m-text">Mahākaccāna and One Fine Night</span><br />
</p>
<p id="mn133c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="mn133c1p2">
<span class="m-text m-primary">ekaṁ samayaṁ bhagavā rājagahe viharati tapodārāme.</span><br />
<span class="m-text">At one time the Buddha was staying near Rājagaha in the Hot Springs Monastery.</span><br />
</p>
<p id="mn133c1p3">
<span class="m-text m-primary">Atha kho āyasmā samiddhi rattiyā paccūsasamayaṁ paccuṭṭhāya yena tapodo tenupasaṅkami gattāni parisiñcituṁ.</span><br />
<span class="m-text">Then Venerable Samiddhi rose at the crack of dawn and went to the hot springs to bathe.</span><br />
</p>
<p id="mn133c1p4">
<span class="m-text m-primary">Tapode gattāni parisiñcitvā paccuttaritvā ekacīvaro aṭṭhāsi gattāni pubbāpayamāno.</span><br />
<span class="m-text">When he had bathed and emerged from the water he stood in one robe drying himself.</span><br />
</p>
<p id="mn133c1p5">
<span class="m-text m-primary">Atha kho aññatarā devatā abhikkantāya rattiyā abhikkantavaṇṇā kevalakappaṁ tapodaṁ obhāsetvā yenāyasmā samiddhi tenupasaṅkami; upasaṅkamitvā ekamantaṁ aṭṭhāsi. Ekamantaṁ ṭhitā kho sā devatā āyasmantaṁ samiddhiṁ etadavoca:</span><br />
<span class="m-text">Then, late at night, a glorious deity, lighting up the entire hot springs, went up to Samiddhi, stood to one side, and said to Samiddhi:</span><br />
</p>
<p id="mn133c2p1">
<span class="m-text m-primary">“dhāresi tvaṁ, bhikkhu, bhaddekarattassa uddesañca vibhaṅgañcā”ti?</span><br />
<span class="m-text">“Mendicant, do you remember the recitation passage and analysis of One Fine Night?”</span><br />
</p>
<p id="mn133c2p2">
<span class="m-text m-primary">“Na kho ahaṁ, āvuso, dhāremi bhaddekarattassa uddesañca vibhaṅgañca.</span><br />
<span class="m-text">“No, reverend, I do not.</span><br />
</p>
<p id="mn133c2p3">
<span class="m-text m-primary">Tvaṁ panāvuso, dhāresi bhaddekarattassa uddesañca vibhaṅgañcā”ti?</span><br />
<span class="m-text">Do you?”</span><br />
</p>
<p id="mn133c2p4">
<span class="m-text m-primary">“Ahampi kho, bhikkhu, na dhāremi bhaddekarattassa uddesañca vibhaṅgañca.</span><br />
<span class="m-text">“I also do not.</span><br />
</p>
<p id="mn133c2p5">
<span class="m-text m-primary">Dhāresi pana tvaṁ, bhikkhu, bhaddekarattiyo gāthā”ti?</span><br />
<span class="m-text">But do you remember just the verses on One Fine Night?”</span><br />
</p>
<p id="mn133c2p6">
<span class="m-text m-primary">“Na kho ahaṁ, āvuso, dhāremi bhaddekarattiyo gāthāti.</span><br />
<span class="m-text">“I do not.</span><br />
</p>
<p id="mn133c2p7">
<span class="m-text m-primary">Tvaṁ panāvuso, dhāresi bhaddekarattiyo gāthā”ti?</span><br />
<span class="m-text">Do you?”</span><br />
</p>
<p id="mn133c2p8">
<span class="m-text m-primary">“Ahampi kho, bhikkhu na dhāremi bhaddekarattiyo gāthāti.</span><br />
<span class="m-text">“I also do not.</span><br />
</p>
<p id="mn133c2p9">
<span class="m-text m-primary">Uggaṇhāhi tvaṁ, bhikkhu, bhaddekarattassa uddesañca vibhaṅgañca;</span><br />
<span class="m-text">Learn the recitation passage and analysis of One Fine Night, mendicant,</span><br />
</p>
<p id="mn133c2p10">
<span class="m-text m-primary">pariyāpuṇāhi tvaṁ, bhikkhu, bhaddekarattassa uddesañca vibhaṅgañca;</span><br />
<span class="m-text">memorize it,</span><br />
</p>
<p id="mn133c2p11">
<span class="m-text m-primary">dhārehi tvaṁ, bhikkhu, bhaddekarattassa uddesañca vibhaṅgañca.</span><br />
<span class="m-text">and remember it.</span><br />
</p>
<p id="mn133c2p12">
<span class="m-text m-primary">Atthasaṁhito, bhikkhu, bhaddekarattassa uddeso ca vibhaṅgo ca ādibrahmacariyako”ti.</span><br />
<span class="m-text">It is beneficial and relates to the fundamentals of the spiritual life.”</span><br />
</p>
<p id="mn133c2p13">
<span class="m-text m-primary">Idamavoca sā devatā.</span><br />
<span class="m-text">That’s what that deity said,</span><br />
</p>
<p id="mn133c2p14">
<span class="m-text m-primary">Idaṁ vatvā tatthevantaradhāyi.</span><br />
<span class="m-text">before vanishing right there.</span><br />
</p>
<p id="mn133c3p1">
<span class="m-text m-primary">Atha kho āyasmā samiddhi tassā rattiyā accayena yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā samiddhi bhagavantaṁ etadavoca:</span><br />
<span class="m-text">Then, when the night had passed, Samiddhi went to the Buddha, bowed, sat down to one side, and told him what had happened. Then he added:</span><br />
</p>
<p id="mn133c3p2">
<span class="m-text m-primary">“Idhāhaṁ, bhante, rattiyā paccūsasamayaṁ paccuṭṭhāya yena tapodo tenupasaṅkamiṁ gattāni parisiñcituṁ.</span><br />
</p>
<p id="mn133c3p3">
<span class="m-text m-primary">Tapode gattāni parisiñcitvā paccuttaritvā ekacīvaro aṭṭhāsiṁ gattāni pubbāpayamāno.</span><br />
</p>
<p id="mn133c3p4">
<span class="m-text m-primary">Atha kho bhante, aññatarā devatā abhikkantāya rattiyā abhikkantavaṇṇā kevalakappaṁ tapodaṁ obhāsetvā yenāhaṁ tenupasaṅkami; upasaṅkamitvā ekamantaṁ aṭṭhāsi. Ekamantaṁ ṭhitā kho sā devatā maṁ etadavoca:</span><br />
</p>
<p id="mn133c3p5">
<span class="m-text m-primary">‘dhāresi tvaṁ, bhikkhu, bhaddekarattassa uddesañca vibhaṅgañcā’ti?</span><br />
</p>
<p id="mn133c4p1">
<span class="m-text m-primary">Evaṁ vutte, ahaṁ, bhante, taṁ devataṁ etadavocaṁ:</span><br />
</p>
<p id="mn133c4p2">
<span class="m-text m-primary">‘na kho ahaṁ, āvuso, dhāremi bhaddekarattassa uddesañca vibhaṅgañca.</span><br />
</p>
<p id="mn133c4p3">
<span class="m-text m-primary">Tvaṁ panāvuso, dhāresi bhaddekarattassa uddesañca vibhaṅgañcā’ti?</span><br />
</p>
<p id="mn133c4p4">
<span class="m-text m-primary">‘Ahampi kho, bhikkhu, na dhāremi bhaddekarattassa uddesañca vibhaṅgañca.</span><br />
</p>
<p id="mn133c4p5">
<span class="m-text m-primary">Dhāresi pana tvaṁ, bhikkhu, bhaddekarattiyo gāthā’ti?</span><br />
</p>
<p id="mn133c4p6">
<span class="m-text m-primary">‘Na kho ahaṁ, āvuso, dhāremi bhaddekarattiyo gāthāti.</span><br />
</p>
<p id="mn133c4p7">
<span class="m-text m-primary">Tvaṁ panāvuso, dhāresi bhaddekarattiyo gāthā’ti?</span><br />
</p>
<p id="mn133c4p8">
<span class="m-text m-primary">‘Ahampi kho, bhikkhu, na dhāremi bhaddekarattiyo gāthāti.</span><br />
</p>
<p id="mn133c4p9">
<span class="m-text m-primary">Uggaṇhāhi tvaṁ, bhikkhu, bhaddekarattassa uddesañca vibhaṅgañca;</span><br />
</p>
<p id="mn133c4p10">
<span class="m-text m-primary">pariyāpuṇāhi tvaṁ, bhikkhu, bhaddekarattassa uddesañca vibhaṅgañca;</span><br />
</p>
<p id="mn133c4p11">
<span class="m-text m-primary">dhārehi tvaṁ, bhikkhu, bhaddekarattassa uddesañca vibhaṅgañca.</span><br />
</p>
<p id="mn133c4p12">
<span class="m-text m-primary">Atthasaṁhito, bhikkhu, bhaddekarattassa uddeso ca vibhaṅgo ca ādibrahmacariyako’ti.</span><br />
</p>
<p id="mn133c4p13">
<span class="m-text m-primary">Idamavoca, bhante, sā devatā.</span><br />
</p>
<p id="mn133c4p14">
<span class="m-text m-primary">Idaṁ vatvā tatthevantaradhāyi.</span><br />
</p>
<p id="mn133c4p15">
<span class="m-text m-primary">Sādhu me, bhante, bhagavā bhaddekarattassa uddesañca vibhaṅgañca desetū”ti.</span><br />
<span class="m-text">“Sir, please teach me the recitation passage and analysis of One Fine night.”</span><br />
</p>
<p id="mn133c4p16">
<span class="m-text m-primary">“Tena hi, bhikkhu, suṇāhi, sādhukaṁ manasi karohi; bhāsissāmī”ti.</span><br />
<span class="m-text">“Well then, mendicant, listen and pay close attention, I will speak.”</span><br />
</p>
<p id="mn133c4p17">
<span class="m-text m-primary">“Evaṁ, bhante”ti kho āyasmā samiddhi bhagavato paccassosi.</span><br />
<span class="m-text">“Yes, sir,” Samiddhi replied.</span><br />
</p>
<p id="mn133c4p18">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="mn133c5p1">
<span class="m-text m-primary">“Atītaṁ nānvāgameyya,</span><br />
<span class="m-text">“Don’t run back to the past,</span><br />
</p>
<p id="mn133c5p2">
<span class="m-text m-primary">nappaṭikaṅkhe anāgataṁ;</span><br />
<span class="m-text">don’t hope for the future.</span><br />
</p>
<p id="mn133c5p3">
<span class="m-text m-primary">Yadatītaṁ pahīnaṁ taṁ,</span><br />
<span class="m-text">What’s past is left behind;</span><br />
</p>
<p id="mn133c5p4">
<span class="m-text m-primary">appattañca anāgataṁ.</span><br />
<span class="m-text">the future has not arrived;</span><br />
</p>
<p id="mn133c5p5">
<span class="m-text m-primary">Paccuppannañca yo dhammaṁ,</span><br />
<span class="m-text">and phenomena in the present</span><br />
</p>
<p id="mn133c5p6">
<span class="m-text m-primary">tattha tattha vipassati;</span><br />
<span class="m-text">are clearly seen in every case.</span><br />
</p>
<p id="mn133c5p7">
<span class="m-text m-primary">Asaṁhīraṁ asaṅkuppaṁ,</span><br />
<span class="m-text">Knowing this, foster it—</span><br />
</p>
<p id="mn133c5p8">
<span class="m-text m-primary">taṁ vidvā manubrūhaye.</span><br />
<span class="m-text">unfaltering, unshakable.</span><br />
</p>
<p id="mn133c5p9">
<span class="m-text m-primary">Ajjeva kiccamātappaṁ,</span><br />
<span class="m-text">Today’s the day to keenly work—</span><br />
</p>
<p id="mn133c5p10">
<span class="m-text m-primary">ko jaññā maraṇaṁ suve;</span><br />
<span class="m-text">who knows, tomorrow may bring death!</span><br />
</p>
<p id="mn133c5p11">
<span class="m-text m-primary">Na hi no saṅgaraṁ tena,</span><br />
<span class="m-text">For there is no bargain to be struck</span><br />
</p>
<p id="mn133c5p12">
<span class="m-text m-primary">mahāsenena maccunā.</span><br />
<span class="m-text">with Death and his mighty hordes.</span><br />
</p>
<p id="mn133c5p13">
<span class="m-text m-primary">Evaṁvihāriṁ ātāpiṁ,</span><br />
<span class="m-text">The peaceful sage explained it’s those</span><br />
</p>
<p id="mn133c5p14">
<span class="m-text m-primary">ahorattamatanditaṁ;</span><br />
<span class="m-text">who keenly meditate like this,</span><br />
</p>
<p id="mn133c5p15">
<span class="m-text m-primary">Taṁ ve bhaddekarattoti,</span><br />
<span class="m-text">tireless all night and day,</span><br />
</p>
<p id="mn133c5p16">
<span class="m-text m-primary">santo ācikkhate munī”ti.</span><br />
<span class="m-text">who truly have that one fine night.”</span><br />
</p>
<p id="mn133c6p1">
<span class="m-text m-primary">Idamavoca bhagavā;</span><br />
<span class="m-text">That is what the Buddha said.</span><br />
</p>
<p id="mn133c6p2">
<span class="m-text m-primary">idaṁ vatvāna sugato uṭṭhāyāsanā vihāraṁ pāvisi.</span><br />
<span class="m-text">When he had spoken, the Holy One got up from his seat and entered his dwelling.</span><br />
</p>
<p id="mn133c7p1">
<span class="m-text m-primary">Atha kho tesaṁ bhikkhūnaṁ, acirapakkantassa bhagavato, etadahosi:</span><br />
<span class="m-text">Soon after the Buddha left, those mendicants considered,</span><br />
</p>
<p id="mn133c7p2">
<span class="m-text m-primary">“idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
<span class="m-text">“The Buddha gave this brief passage for recitation, then entered his dwelling without explaining the meaning in detail. …</span><br />
</p>
<p id="mn133c7p3">
<span class="m-text m-primary">‘Atītaṁ nānvāgameyya,</span><br />
</p>
<p id="mn133c7p4">
<span class="m-text m-primary">nappaṭikaṅkhe anāgataṁ;</span><br />
</p>
<p id="mn133c7p5">
<span class="m-text m-primary">Yadatītaṁ pahīnaṁ taṁ,</span><br />
</p>
<p id="mn133c7p6">
<span class="m-text m-primary">appattañca anāgataṁ.</span><br />
</p>
<p id="mn133c7p7">
<span class="m-text m-primary">Paccuppannañca yo dhammaṁ,</span><br />
</p>
<p id="mn133c7p8">
<span class="m-text m-primary">tattha tattha vipassati;</span><br />
</p>
<p id="mn133c7p9">
<span class="m-text m-primary">Asaṁhīraṁ asaṅkuppaṁ,</span><br />
</p>
<p id="mn133c7p10">
<span class="m-text m-primary">taṁ vidvā manubrūhaye.</span><br />
</p>
<p id="mn133c7p11">
<span class="m-text m-primary">Ajjeva kiccamātappaṁ,</span><br />
</p>
<p id="mn133c7p12">
<span class="m-text m-primary">ko jaññā maraṇaṁ suve;</span><br />
</p>
<p id="mn133c7p13">
<span class="m-text m-primary">Na hi no saṅgaraṁ tena,</span><br />
</p>
<p id="mn133c7p14">
<span class="m-text m-primary">mahāsenena maccunā.</span><br />
</p>
<p id="mn133c7p15">
<span class="m-text m-primary">Evaṁvihāriṁ ātāpiṁ,</span><br />
</p>
<p id="mn133c7p16">
<span class="m-text m-primary">ahorattamatanditaṁ;</span><br />
</p>
<p id="mn133c7p17">
<span class="m-text m-primary">Taṁ ve bhaddekarattoti,</span><br />
</p>
<p id="mn133c7p18">
<span class="m-text m-primary">santo ācikkhate munī’ti.</span><br />
</p>
<p id="mn133c7p19">
<span class="m-text m-primary">Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā”ti?</span><br />
<span class="m-text">Who can explain in detail the meaning of this brief summary given by the Buddha?”</span><br />
</p>
<p id="mn133c7p20">
<span class="m-text m-primary">Atha kho tesaṁ bhikkhūnaṁ etadahosi:</span><br />
<span class="m-text">Then those mendicants thought:</span><br />
</p>
<p id="mn133c7p21">
<span class="m-text m-primary">“ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ;</span><br />
<span class="m-text">“This Venerable Mahākaccāna is praised by the Buddha and esteemed by his sensible spiritual companions.</span><br />
</p>
<p id="mn133c7p22">
<span class="m-text m-primary">pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
<span class="m-text">He is capable of explaining in detail the meaning of this brief passage for recitation given by the Buddha.</span><br />
</p>
<p id="mn133c7p23">
<span class="m-text m-primary">Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā”ti.</span><br />
<span class="m-text">Let’s go to him, and ask him about this matter.”</span><br />
</p>
<p id="mn133c7p24">
<span class="m-text m-primary">Atha kho te bhikkhū yenāyasmā mahākaccāno tenupasaṅkamiṁsu; upasaṅkamitvā āyasmatā mahākaccānena saddhiṁ sammodiṁsu.</span><br />
<span class="m-text">Then those mendicants went to Mahākaccāna, and exchanged greetings with him.</span><br />
</p>
<p id="mn133c7p25">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ mahākaccānaṁ etadavocuṁ:</span><br />
<span class="m-text">When the greetings and polite conversation were over, they sat down to one side. They told him what had happened, and said:</span><br />
</p>
<p id="mn133c7p26">
<span class="m-text m-primary">“idaṁ kho no, āvuso kaccāna, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
</p>
<p id="mn133c7p27">
<span class="m-text m-primary">‘Atītaṁ nānvāgameyya,</span><br />
</p>
<p id="mn133c7p28">
<span class="m-text m-primary">…pe…</span><br />
</p>
<p id="mn133c7p29">
<span class="m-text m-primary">Taṁ ve bhaddekarattoti,</span><br />
</p>
<p id="mn133c7p30">
<span class="m-text m-primary">santo ācikkhate munī’ti.</span><br />
</p>
<p id="mn133c7p31">
<span class="m-text m-primary">Tesaṁ no, āvuso kaccāna, amhākaṁ, acirapakkantassa bhagavato, etadahosi—</span><br />
</p>
<p id="mn133c7p32">
<span class="m-text m-primary">idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
</p>
<p id="mn133c7p33">
<span class="m-text m-primary">‘Atītaṁ nānvāgameyya,</span><br />
</p>
<p id="mn133c7p34">
<span class="m-text m-primary">…pe…</span><br />
</p>
<p id="mn133c7p35">
<span class="m-text m-primary">Taṁ ve bhaddekarattoti,</span><br />
</p>
<p id="mn133c7p36">
<span class="m-text m-primary">santo ācikkhate munī’ti.</span><br />
</p>
<p id="mn133c8p1">
<span class="m-text m-primary">Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyāti?</span><br />
</p>
<p id="mn133c8p2">
<span class="m-text m-primary">Tesaṁ no, āvuso kaccāna, amhākaṁ etadahosi:</span><br />
</p>
<p id="mn133c8p3">
<span class="m-text m-primary">‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ.</span><br />
</p>
<p id="mn133c8p4">
<span class="m-text m-primary">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
</p>
<p id="mn133c8p5">
<span class="m-text m-primary">Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti.</span><br />
</p>
<p id="mn133c8p6">
<span class="m-text m-primary">Vibhajatāyasmā mahākaccāno”ti.</span><br />
<span class="m-text">“May Venerable Mahākaccāna please explain this.”</span><br />
</p>
<p id="mn133c9p1">
<span class="m-text m-primary">“Seyyathāpi, āvuso, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva mūlaṁ atikkamma khandhaṁ sākhāpalāse sāraṁ pariyesitabbaṁ maññeyya;</span><br />
<span class="m-text">“Reverends, suppose there was a person in need of heartwood. And while wandering in search of heartwood he’d come across a large tree standing with heartwood. But he’d pass over the roots and trunk, imagining that the heartwood should be sought in the branches and leaves.</span><br />
</p>
<p id="mn133c9p2">
<span class="m-text m-primary">evaṁsampadamidaṁ āyasmantānaṁ satthari sammukhībhūte taṁ bhagavantaṁ atisitvā amhe etamatthaṁ paṭipucchitabbaṁ maññatha.</span><br />
<span class="m-text">Such is the consequence for the venerables. Though you were face to face with the Buddha, you overlooked him, imagining that you should ask me about this matter.</span><br />
</p>
<p id="mn133c9p3">
<span class="m-text m-primary">So hāvuso, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato.</span><br />
<span class="m-text">For he is the Buddha, who knows and sees. He is vision, he is knowledge, he is the truth, he is supreme. He is the teacher, the proclaimer, the elucidator of meaning, the bestower of the deathless, the lord of truth, the Realized One.</span><br />
</p>
<p id="mn133c9p4">
<span class="m-text m-primary">So ceva panetassa kālo ahosi yaṁ bhagavantaṁyeva etamatthaṁ paṭipuccheyyātha, yathā vo bhagavā byākareyya tathā naṁ dhāreyyāthā”ti.</span><br />
<span class="m-text">That was the time to approach the Buddha and ask about this matter. You should have remembered it in line with the Buddha’s answer.”</span><br />
</p>
<p id="mn133c10p1">
<span class="m-text m-primary">“Addhāvuso kaccāna, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato.</span><br />
<span class="m-text">“Certainly he is the Buddha, who knows and sees. He is vision, he is knowledge, he is the truth, he is supreme. He is the teacher, the proclaimer, the elucidator of meaning, the bestower of the deathless, the lord of truth, the Realized One.</span><br />
</p>
<p id="mn133c10p2">
<span class="m-text m-primary">So ceva panetassa kālo ahosi yaṁ bhagavantaṁyeva etamatthaṁ paṭipuccheyyāma;</span><br />
<span class="m-text">That was the time to approach the Buddha and ask about this matter.</span><br />
</p>
<p id="mn133c10p3">
<span class="m-text m-primary">yathā no bhagavā byākareyya tathā naṁ dhāreyyāma.</span><br />
<span class="m-text">We should have remembered it in line with the Buddha’s answer.</span><br />
</p>
<p id="mn133c10p4">
<span class="m-text m-primary">Api cāyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ;</span><br />
<span class="m-text">Still, Venerable Mahākaccāna is praised by the Buddha and esteemed by his sensible spiritual companions.</span><br />
</p>
<p id="mn133c10p5">
<span class="m-text m-primary">pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
<span class="m-text">He is capable of explaining in detail the meaning of this brief passage for recitation given by the Buddha.</span><br />
</p>
<p id="mn133c10p6">
<span class="m-text m-primary">Vibhajatāyasmā mahākaccāno agaruṁ karitvā”ti.</span><br />
<span class="m-text">Please explain this, if it’s no trouble.”</span><br />
</p>
<p id="mn133c11p1">
<span class="m-text m-primary">“Tena hāvuso, suṇātha, sādhukaṁ manasi karotha, bhāsissāmī”ti.</span><br />
<span class="m-text">“Well then, reverends, listen and pay close attention, I will speak.”</span><br />
</p>
<p id="mn133c11p2">
<span class="m-text m-primary">“Evamāvuso”ti kho te bhikkhū āyasmato mahākaccānassa paccassosuṁ.</span><br />
<span class="m-text">“Yes, reverend,” they replied.</span><br />
</p>
<p id="mn133c11p3">
<span class="m-text m-primary">Āyasmā mahākaccāno etadavoca:</span><br />
<span class="m-text">Venerable Mahākaccāna said this:</span><br />
</p>
<p id="mn133c12p1">
<span class="m-text m-primary">“Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
<span class="m-text">“Reverends, the Buddha gave this brief passage for recitation, then entered his dwelling without explaining the meaning in detail:</span><br />
</p>
<p id="mn133c12p2">
<span class="m-text m-primary">‘Atītaṁ nānvāgameyya,</span><br />
<span class="m-text">‘Don’t run back to the past …</span><br />
</p>
<p id="mn133c12p3">
<span class="m-text m-primary">…pe…</span><br />
</p>
<p id="mn133c12p4">
<span class="m-text m-primary">Taṁ ve bhaddekarattoti,</span><br />
<span class="m-text">not slacking off by night or day,</span><br />
</p>
<p id="mn133c12p5">
<span class="m-text m-primary">santo ācikkhate munī’ti.</span><br />
<span class="m-text">who truly have that one fine night.’</span><br />
</p>
<p id="mn133c12p6">
<span class="m-text m-primary">Imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi—</span><br />
<span class="m-text">And this is how I understand the detailed meaning of this passage for recitation.</span><br />
</p>
<p id="mn133c13p1">
<span class="m-text m-primary">Kathañca, āvuso, atītaṁ anvāgameti?</span><br />
<span class="m-text">And how do you run back to the past?</span><br />
</p>
<p id="mn133c13p2">
<span class="m-text m-primary">Iti me cakkhu ahosi atītamaddhānaṁ iti rūpāti—</span><br />
<span class="m-text">Consciousness gets tied up there with desire and lust, thinking: ‘In the past I had such eyes and such sights.’</span><br />
</p>
<p id="mn133c13p3">
<span class="m-text m-primary">tattha chandarāgappaṭibaddhaṁ hoti viññāṇaṁ, chandarāgappaṭibaddhattā viññāṇassa tadabhinandati, tadabhinandanto atītaṁ anvāgameti.</span><br />
<span class="m-text">So you take pleasure in that, and that’s when you run back to the past.</span><br />
</p>
<p id="mn133c13p4">
<span class="m-text m-primary">Iti me sotaṁ ahosi atītamaddhānaṁ iti saddāti …pe…</span><br />
<span class="m-text">Consciousness gets tied up there with desire and lust, thinking: ‘In the past I had such ears and such sounds …</span><br />
</p>
<p id="mn133c13p5">
<span class="m-text m-primary">iti me ghānaṁ ahosi atītamaddhānaṁ iti gandhāti …</span><br />
<span class="m-text">such a nose and such smells …</span><br />
</p>
<p id="mn133c13p6">
<span class="m-text m-primary">iti me jivhā ahosi atītamaddhānaṁ iti rasāti …</span><br />
<span class="m-text">such a tongue and such tastes …</span><br />
</p>
<p id="mn133c13p7">
<span class="m-text m-primary">iti me kāyo ahosi atītamaddhānaṁ iti phoṭṭhabbāti …</span><br />
<span class="m-text">such a body and such touches …</span><br />
</p>
<p id="mn133c13p8">
<span class="m-text m-primary">iti me mano ahosi atītamaddhānaṁ iti dhammāti—</span><br />
<span class="m-text">such a mind and such thoughts.’</span><br />
</p>
<p id="mn133c13p9">
<span class="m-text m-primary">tattha chandarāgappaṭibaddhaṁ hoti viññāṇaṁ, chandarāgappaṭibaddhattā viññāṇassa tadabhinandati, tadabhinandanto atītaṁ anvāgameti—</span><br />
<span class="m-text">So you take pleasure in that, and that’s when you run back to the past.</span><br />
</p>
<p id="mn133c13p10">
<span class="m-text m-primary">evaṁ kho, āvuso, atītaṁ anvāgameti.</span><br />
<span class="m-text">That’s how you run back to the past.</span><br />
</p>
<p id="mn133c14p1">
<span class="m-text m-primary">Kathañca, āvuso, atītaṁ nānvāgameti?</span><br />
<span class="m-text">And how do you not run back to the past?</span><br />
</p>
<p id="mn133c14p2">
<span class="m-text m-primary">Iti me cakkhu ahosi atītamaddhānaṁ iti rūpāti—</span><br />
<span class="m-text">Consciousness doesn’t get tied up there with desire and lust, thinking: ‘In the past I had such eyes and such sights.’</span><br />
</p>
<p id="mn133c14p3">
<span class="m-text m-primary">tattha na chandarāgappaṭibaddhaṁ hoti viññāṇaṁ, na chandarāgappaṭibaddhattā viññāṇassa na tadabhinandati, na tadabhinandanto atītaṁ nānvāgameti.</span><br />
<span class="m-text">So you don’t take pleasure in that, and that’s when you no longer run back to the past.</span><br />
</p>
<p id="mn133c14p4">
<span class="m-text m-primary">Iti me sotaṁ ahosi atītamaddhānaṁ iti saddāti …pe…</span><br />
<span class="m-text">Consciousness doesn’t get tied up there with desire and lust, thinking: ‘In the past I had such ears and such sounds …</span><br />
</p>
<p id="mn133c14p5">
<span class="m-text m-primary">iti me ghānaṁ ahosi atītamaddhānaṁ iti gandhāti …</span><br />
<span class="m-text">such a nose and such smells …</span><br />
</p>
<p id="mn133c14p6">
<span class="m-text m-primary">iti me jivhā ahosi atītamaddhānaṁ iti rasāti …</span><br />
<span class="m-text">such a tongue and such tastes …</span><br />
</p>
<p id="mn133c14p7">
<span class="m-text m-primary">iti me kāyo ahosi atītamaddhānaṁ iti phoṭṭhabbāti …</span><br />
<span class="m-text">such a body and such touches …</span><br />
</p>
<p id="mn133c14p8">
<span class="m-text m-primary">iti me mano ahosi atītamaddhānaṁ iti dhammāti—</span><br />
<span class="m-text">such a mind and such thoughts.’</span><br />
</p>
<p id="mn133c14p9">
<span class="m-text m-primary">tattha na chandarāgappaṭibaddhaṁ hoti viññāṇaṁ, na chandarāgappaṭibaddhattā viññāṇassa, na tadabhinandati, na tadabhinandanto atītaṁ nānvāgameti—</span><br />
<span class="m-text">So you don’t take pleasure in that, and that’s when you no longer run back to the past.</span><br />
</p>
<p id="mn133c14p10">
<span class="m-text m-primary">evaṁ kho, āvuso, atītaṁ nānvāgameti.</span><br />
<span class="m-text">That’s how you don’t run back to the past.</span><br />
</p>
<p id="mn133c15p1">
<span class="m-text m-primary">Kathañca, āvuso, anāgataṁ paṭikaṅkhati?</span><br />
<span class="m-text">And how do you hope for the future?</span><br />
</p>
<p id="mn133c15p2">
<span class="m-text m-primary">Iti me cakkhu siyā anāgatamaddhānaṁ iti rūpāti—</span><br />
<span class="m-text">The heart is set on getting what it does not have, thinking: ‘May I have such eyes and such sights in the future.’</span><br />
</p>
<p id="mn133c15p3">
<span class="m-text m-primary">appaṭiladdhassa paṭilābhāya cittaṁ paṇidahati, cetaso paṇidhānapaccayā tadabhinandati, tadabhinandanto anāgataṁ paṭikaṅkhati.</span><br />
<span class="m-text">So you take pleasure in that, and that’s when you hope for the future.</span><br />
</p>
<p id="mn133c15p4">
<span class="m-text m-primary">Iti me sotaṁ siyā anāgatamaddhānaṁ iti saddāti …pe…</span><br />
<span class="m-text">The heart is set on getting what it does not have, thinking: ‘May I have such ears and such sounds …</span><br />
</p>
<p id="mn133c15p5">
<span class="m-text m-primary">iti me ghānaṁ siyā anāgatamaddhānaṁ iti gandhāti …</span><br />
<span class="m-text">such a nose and such smells …</span><br />
</p>
<p id="mn133c15p6">
<span class="m-text m-primary">iti me jivhā siyā anāgatamaddhānaṁ iti rasāti …</span><br />
<span class="m-text">such a tongue and such tastes …</span><br />
</p>
<p id="mn133c15p7">
<span class="m-text m-primary">iti me kāyo siyā anāgatamaddhānaṁ iti phoṭṭhabbāti …</span><br />
<span class="m-text">such a body and such touches …</span><br />
</p>
<p id="mn133c15p8">
<span class="m-text m-primary">iti me mano siyā anāgatamaddhānaṁ iti dhammāti—</span><br />
<span class="m-text">such a mind and such thoughts in the future.’</span><br />
</p>
<p id="mn133c15p9">
<span class="m-text m-primary">appaṭiladdhassa paṭilābhāya cittaṁ paṇidahati, cetaso paṇidhānapaccayā tadabhinandati, tadabhinandanto anāgataṁ paṭikaṅkhati—</span><br />
<span class="m-text">So you take pleasure in that, and that’s when you hope for the future.</span><br />
</p>
<p id="mn133c15p10">
<span class="m-text m-primary">evaṁ kho, āvuso, anāgataṁ paṭikaṅkhati.</span><br />
<span class="m-text">That’s how you hope for the future.</span><br />
</p>
<p id="mn133c16p1">
<span class="m-text m-primary">Kathañca, āvuso, anāgataṁ nappaṭikaṅkhati?</span><br />
<span class="m-text">And how do you not hope for the future?</span><br />
</p>
<p id="mn133c16p2">
<span class="m-text m-primary">Iti me cakkhu siyā anāgatamaddhānaṁ iti rūpāti—</span><br />
<span class="m-text">The heart is not set on getting what it does not have, thinking: ‘May I have such eyes and such sights in the future.’</span><br />
</p>
<p id="mn133c16p3">
<span class="m-text m-primary">appaṭiladdhassa paṭilābhāya cittaṁ nappaṇidahati, cetaso appaṇidhānapaccayā na tadabhinandati, na tadabhinandanto anāgataṁ nappaṭikaṅkhati.</span><br />
<span class="m-text">So you don’t take pleasure in that, and that’s when you no longer hope for the future.</span><br />
</p>
<p id="mn133c16p4">
<span class="m-text m-primary">Iti me sotaṁ siyā anāgatamaddhānaṁ iti saddāti …pe…</span><br />
<span class="m-text">The heart is not set on getting what it does not have, thinking: ‘May I have such ears and such sounds …</span><br />
</p>
<p id="mn133c16p5">
<span class="m-text m-primary">iti me ghānaṁ siyā anāgatamaddhānaṁ iti gandhāti …</span><br />
<span class="m-text">such a nose and such smells …</span><br />
</p>
<p id="mn133c16p6">
<span class="m-text m-primary">iti me jivhā siyā anāgatamaddhānaṁ iti rasāti …</span><br />
<span class="m-text">such a tongue and such tastes …</span><br />
</p>
<p id="mn133c16p7">
<span class="m-text m-primary">iti me kāyo siyā anāgatamaddhānaṁ iti phoṭṭhabbāti …</span><br />
<span class="m-text">such a body and such touches …</span><br />
</p>
<p id="mn133c16p8">
<span class="m-text m-primary">iti me mano siyā anāgatamaddhānaṁ iti dhammāti—</span><br />
<span class="m-text">such a mind and such thoughts in the future.’</span><br />
</p>
<p id="mn133c16p9">
<span class="m-text m-primary">appaṭiladdhassa paṭilābhāya cittaṁ nappaṇidahati, cetaso appaṇidhānapaccayā na tadabhinandati, na tadabhinandanto anāgataṁ nappaṭikaṅkhati—</span><br />
<span class="m-text">So you don’t take pleasure in that, and that’s when you no longer hope for the future.</span><br />
</p>
<p id="mn133c16p10">
<span class="m-text m-primary">evaṁ kho, āvuso, anāgataṁ nappaṭikaṅkhati.</span><br />
<span class="m-text">That’s how you don’t hope for the future.</span><br />
</p>
<p id="mn133c17p1">
<span class="m-text m-primary">Kathañca, āvuso, paccuppannesu dhammesu saṁhīrati?</span><br />
<span class="m-text">And how do you falter amid presently arisen phenomena?</span><br />
</p>
<p id="mn133c17p2">
<span class="m-text m-primary">Yañcāvuso, cakkhu ye ca rūpā—</span><br />
<span class="m-text">Both the eye and sights</span><br />
</p>
<p id="mn133c17p3">
<span class="m-text m-primary">ubhayametaṁ paccuppannaṁ.</span><br />
<span class="m-text">are presently arisen.</span><br />
</p>
<p id="mn133c17p4">
<span class="m-text m-primary">Tasmiñce paccuppanne chandarāgappaṭibaddhaṁ hoti viññāṇaṁ, chandarāgappaṭibaddhattā viññāṇassa tadabhinandati, tadabhinandanto paccuppannesu dhammesu saṁhīrati.</span><br />
<span class="m-text">If consciousness gets tied up there in the present with desire and lust, you take pleasure in that, and that’s when you falter amid presently arisen phenomena.</span><br />
</p>
<p id="mn133c17p5">
<span class="m-text m-primary">Yañcāvuso, sotaṁ ye ca saddā …pe…</span><br />
<span class="m-text">Both the ear and sounds …</span><br />
</p>
<p id="mn133c17p6">
<span class="m-text m-primary">yañcāvuso, ghānaṁ ye ca gandhā …</span><br />
<span class="m-text">nose and smells …</span><br />
</p>
<p id="mn133c17p7">
<span class="m-text m-primary">yā cāvuso, jivhā ye ca rasā …</span><br />
<span class="m-text">tongue and tastes …</span><br />
</p>
<p id="mn133c17p8">
<span class="m-text m-primary">yo cāvuso, kāyo ye ca phoṭṭhabbā …</span><br />
<span class="m-text">body and touches …</span><br />
</p>
<p id="mn133c17p9">
<span class="m-text m-primary">yo cāvuso, mano ye ca dhammā—</span><br />
<span class="m-text">mind and thoughts</span><br />
</p>
<p id="mn133c17p10">
<span class="m-text m-primary">ubhayametaṁ paccuppannaṁ.</span><br />
<span class="m-text">are presently arisen.</span><br />
</p>
<p id="mn133c17p11">
<span class="m-text m-primary">Tasmiñce paccuppanne chandarāgappaṭibaddhaṁ hoti viññāṇaṁ, chandarāgappaṭibaddhattā viññāṇassa tadabhinandati, tadabhinandanto paccuppannesu dhammesu saṁhīrati—</span><br />
<span class="m-text">If consciousness gets tied up there in the present with desire and lust, you take pleasure in that, and that’s when you falter amid presently arisen phenomena.</span><br />
</p>
<p id="mn133c17p12">
<span class="m-text m-primary">evaṁ kho, āvuso, paccuppannesu dhammesu saṁhīrati.</span><br />
<span class="m-text">That’s how you falter amid presently arisen phenomena.</span><br />
</p>
<p id="mn133c18p1">
<span class="m-text m-primary">Kathañca, āvuso, paccuppannesu dhammesu na saṁhīrati?</span><br />
<span class="m-text">And how do you not falter amid presently arisen phenomena?</span><br />
</p>
<p id="mn133c18p2">
<span class="m-text m-primary">Yañcāvuso, cakkhu ye ca rūpā—</span><br />
<span class="m-text">Both the eye and sights</span><br />
</p>
<p id="mn133c18p3">
<span class="m-text m-primary">ubhayametaṁ paccuppannaṁ.</span><br />
<span class="m-text">are presently arisen.</span><br />
</p>
<p id="mn133c18p4">
<span class="m-text m-primary">Tasmiñce paccuppanne na chandarāgappaṭibaddhaṁ hoti viññāṇaṁ, na chandarāgappaṭibaddhattā viññāṇassa na tadabhinandati, na tadabhinandanto paccuppannesu dhammesu na saṁhīrati.</span><br />
<span class="m-text">If consciousness doesn’t get tied up there in the present with desire and lust, you don’t take pleasure in that, and that’s when you no longer falter amid presently arisen phenomena.</span><br />
</p>
<p id="mn133c18p5">
<span class="m-text m-primary">Yañcāvuso, sotaṁ ye ca saddā …pe…</span><br />
<span class="m-text">Both the ear and sounds …</span><br />
</p>
<p id="mn133c18p6">
<span class="m-text m-primary">yañcāvuso, ghānaṁ ye ca gandhā …</span><br />
<span class="m-text">nose and smells …</span><br />
</p>
<p id="mn133c18p7">
<span class="m-text m-primary">yā cāvuso, jivhā ye ca rasā …</span><br />
<span class="m-text">tongue and tastes …</span><br />
</p>
<p id="mn133c18p8">
<span class="m-text m-primary">yo cāvuso, kāyo ye ca phoṭṭhabbā …</span><br />
<span class="m-text">body and touches …</span><br />
</p>
<p id="mn133c18p9">
<span class="m-text m-primary">yo cāvuso, mano ye ca dhammā—</span><br />
<span class="m-text">mind and thoughts</span><br />
</p>
<p id="mn133c18p10">
<span class="m-text m-primary">ubhayametaṁ paccuppannaṁ.</span><br />
<span class="m-text">are presently arisen.</span><br />
</p>
<p id="mn133c18p11">
<span class="m-text m-primary">Tasmiñce paccuppanne na chandarāgappaṭibaddhaṁ hoti viññāṇaṁ, na chandarāgappaṭibaddhattā viññāṇassa na tadabhinandati, na tadabhinandanto paccuppannesu dhammesu na saṁhīrati—</span><br />
<span class="m-text">If consciousness doesn’t get tied up there in the present with desire and lust, you don’t take pleasure in that, and that’s when you no longer falter amid presently arisen phenomena.</span><br />
</p>
<p id="mn133c18p12">
<span class="m-text m-primary">evaṁ kho, āvuso, paccuppannesu dhammesu na saṁhīrati.</span><br />
<span class="m-text">That’s how you don’t falter amid presently arisen phenomena.</span><br />
</p>
<p id="mn133c19p1">
<span class="m-text m-primary">Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
<span class="m-text">This is how I understand the detailed meaning of that brief passage for recitation given by the Buddha.</span><br />
</p>
<p id="mn133c19p2">
<span class="m-text m-primary">‘Atītaṁ nānvāgameyya,</span><br />
</p>
<p id="mn133c19p3">
<span class="m-text m-primary">…pe…</span><br />
</p>
<p id="mn133c19p4">
<span class="m-text m-primary">Taṁ ve bhaddekarattoti,</span><br />
</p>
<p id="mn133c19p5">
<span class="m-text m-primary">santo ācikkhate munī’ti.</span><br />
</p>
<p id="mn133c19p6">
<span class="m-text m-primary">Imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi.</span><br />
</p>
<p id="mn133c19p7">
<span class="m-text m-primary">Ākaṅkhamānā ca pana tumhe āyasmanto bhagavantaṁyeva upasaṅkamitvā etamatthaṁ paṭipuccheyyātha,</span><br />
<span class="m-text">If you wish, you may go to the Buddha and ask him about this.</span><br />
</p>
<p id="mn133c19p8">
<span class="m-text m-primary">yathā vo bhagavā byākaroti tathā naṁ dhāreyyāthā”ti.</span><br />
<span class="m-text">You should remember it in line with the Buddha’s answer.”</span><br />
</p>
<p id="mn133c20p1">
<span class="m-text m-primary">Atha kho te bhikkhū āyasmato mahākaccānassa bhāsitaṁ abhinanditvā anumoditvā uṭṭhāyāsanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:</span><br />
<span class="m-text">“Yes, reverend,” said those mendicants, approving and agreeing with what Mahākaccāna said. Then they rose from their seats and went to the Buddha, bowed, sat down to one side, and told him what had happened, adding:</span><br />
</p>
<p id="mn133c20p2">
<span class="m-text m-primary">“yaṁ kho no, bhante, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
</p>
<p id="mn133c20p3">
<span class="m-text m-primary">‘Atītaṁ nānvāgameyya,</span><br />
</p>
<p id="mn133c20p4">
<span class="m-text m-primary">…pe…</span><br />
</p>
<p id="mn133c20p5">
<span class="m-text m-primary">Taṁ ve bhaddekarattoti,</span><br />
</p>
<p id="mn133c20p6">
<span class="m-text m-primary">santo ācikkhate munī’ti.</span><br />
</p>
<p id="mn133c20p7">
<span class="m-text m-primary">Tesaṁ no, bhante, amhākaṁ, acirapakkantassa bhagavato, etadahosi:</span><br />
</p>
<p id="mn133c20p8">
<span class="m-text m-primary">‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:</span><br />
</p>
<p id="mn133c20p9">
<span class="m-text m-primary">“Atītaṁ nānvāgameyya,</span><br />
</p>
<p id="mn133c20p10">
<span class="m-text m-primary">nappaṭikaṅkhe anāgataṁ;</span><br />
</p>
<p id="mn133c20p11">
<span class="m-text m-primary">Yadatītaṁ pahīnaṁ taṁ,</span><br />
</p>
<p id="mn133c20p12">
<span class="m-text m-primary">appattañca anāgataṁ.</span><br />
</p>
<p id="mn133c20p13">
<span class="m-text m-primary">Paccuppannañca yo dhammaṁ,</span><br />
</p>
<p id="mn133c20p14">
<span class="m-text m-primary">tattha tattha vipassati;</span><br />
</p>
<p id="mn133c20p15">
<span class="m-text m-primary">Asaṁhīraṁ asaṅkuppaṁ,</span><br />
</p>
<p id="mn133c20p16">
<span class="m-text m-primary">taṁ vidvā manubrūhaye.</span><br />
</p>
<p id="mn133c20p17">
<span class="m-text m-primary">Ajjeva kiccamātappaṁ,</span><br />
</p>
<p id="mn133c20p18">
<span class="m-text m-primary">ko jaññā maraṇaṁ suve;</span><br />
</p>
<p id="mn133c20p19">
<span class="m-text m-primary">Na hi no saṅgaraṁ tena,</span><br />
</p>
<p id="mn133c20p20">
<span class="m-text m-primary">mahāsenena maccunā.</span><br />
</p>
<p id="mn133c20p21">
<span class="m-text m-primary">Evaṁvihāriṁ ātāpiṁ,</span><br />
</p>
<p id="mn133c20p22">
<span class="m-text m-primary">ahorattamatanditaṁ;</span><br />
</p>
<p id="mn133c20p23">
<span class="m-text m-primary">Taṁ ve bhaddekarattoti,</span><br />
</p>
<p id="mn133c20p24">
<span class="m-text m-primary">santo ācikkhate munī”ti.</span><br />
</p>
<p id="mn133c20p25">
<span class="m-text m-primary">Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti?</span><br />
</p>
<p id="mn133c20p26">
<span class="m-text m-primary">Tesaṁ no, bhante, amhākaṁ etadahosi:</span><br />
</p>
<p id="mn133c20p27">
<span class="m-text m-primary">‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ.</span><br />
</p>
<p id="mn133c20p28">
<span class="m-text m-primary">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.</span><br />
</p>
<p id="mn133c20p29">
<span class="m-text m-primary">Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti.</span><br />
</p>
<p id="mn133c20p30">
<span class="m-text m-primary">Atha kho mayaṁ, bhante, yenāyasmā mahākaccāno tenupasaṅkamimha; upasaṅkamitvā āyasmantaṁ mahākaccānaṁ etamatthaṁ paṭipucchimha.</span><br />
</p>
<p id="mn133c20p31">
<span class="m-text m-primary">Tesaṁ no, bhante, āyasmatā mahākaccānena imehi ākārehi imehi padehi imehi byañjanehi attho vibhatto”ti.</span><br />
<span class="m-text">“Mahākaccāna clearly explained the meaning to us in this manner, with these words and phrases.”</span><br />
</p>
<p id="mn133c21p1">
<span class="m-text m-primary">“Paṇḍito, bhikkhave, mahākaccāno; mahāpañño, bhikkhave mahākaccāno.</span><br />
<span class="m-text">“Mahākaccāna is astute, mendicants, he has great wisdom.</span><br />
</p>
<p id="mn133c21p2">
<span class="m-text m-primary">Mañcepi tumhe, bhikkhave, etamatthaṁ paṭipuccheyyātha, ahampi taṁ evamevaṁ byākareyyaṁ yathā taṁ mahākaccānena byākataṁ.</span><br />
<span class="m-text">If you came to me and asked this question, I would answer it in exactly the same way as Mahākaccāna.</span><br />
</p>
<p id="mn133c21p3">
<span class="m-text m-primary">Eso cevetassa attho. Evañca naṁ dhārethā”ti.</span><br />
<span class="m-text">That is what it means, and that’s how you should remember it.”</span><br />
</p>
<p id="mn133c21p4">
<span class="m-text m-primary">Idamavoca bhagavā.</span><br />
<span class="m-text">That is what the Buddha said.</span><br />
</p>
<p id="mn133c21p5">
<span class="m-text m-primary">Attamanā te bhikkhū bhagavato bhāsitaṁ abhinandunti.</span><br />
<span class="m-text">Satisfied, the mendicants were happy with what the Buddha said.</span><br />
</p>
<p id="mn133c21p6">
<span class="m-text m-primary">Mahākaccānabhaddekarattasuttaṁ niṭṭhitaṁ tatiyaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>