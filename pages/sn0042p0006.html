<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; sn &raquo; sn42 &raquo; Saṁyutta Nikāya 42.6 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sn0042p0006.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn42-index.html">sn42</a> &raquo;
          </span>
          Saṁyutta Nikāya 42.6
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/sn0042p0005.html">Previous</a></div>
<div class="m-col-s-6 m-text-right">
<a href="https://www.theravadan.org/pages/sn0042p0007.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 42.6</span></p>
<p id="sn42p6c0p2">
<span class="pali m-text">1. Gāmaṇivagga</span><br />
<span class="sujato m-text">1. Chiefs</span><br />
</p>
<section id="asibandhakaputtasutta">
<span id="sn42p6c0p3"></span><h2><span class="pali m-text">Asibandhakaputtasutta</span></h2>
<p><span class="sujato m-text">With Asibandhaka’s Son</span></p>
<p id="sn42p6c1p1">
<span class="pali m-text">Ekaṁ samayaṁ bhagavā nāḷandāyaṁ viharati pāvārikambavane.</span><br />
<span class="sujato m-text">At one time the Buddha was staying near Nāḷandā in Pāvārika’s mango grove.</span><br />
</p>
<p id="sn42p6c1p2">
<span class="pali m-text">Atha kho asibandhakaputto gāmaṇi yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho asibandhakaputto gāmaṇi bhagavantaṁ etadavoca:</span><br />
<span class="sujato m-text">Then Asibandhaka’s son the chief went up to the Buddha, bowed, sat down to one side, and said to him:</span><br />
</p>
<p id="sn42p6c2p1">
<span class="pali m-text">“brāhmaṇā, bhante, pacchā bhūmakā kāmaṇḍalukā sevālamālikā udakorohakā aggiparicārakā.</span><br />
<span class="sujato m-text">“Sir, there are western brahmins draped with moss who carry pitchers, immerse themselves in water, and serve the sacred flame.</span><br />
</p>
<p id="sn42p6c2p2">
<span class="pali m-text">Te mataṁ kālaṅkataṁ uyyāpenti nāma saññāpenti nāma saggaṁ nāma okkāmenti.</span><br />
<span class="sujato m-text">When someone has passed away, they truly lift them up, raise them up, and guide them along to heaven.</span><br />
</p>
<p id="sn42p6c2p3">
<span class="pali m-text">Bhagavā pana, bhante, arahaṁ sammāsambuddho pahoti tathā kātuṁ yathā sabbo loko kāyassa bhedā paraṁ maraṇā sugatiṁ saggaṁ lokaṁ upapajjeyyā”ti?</span><br />
<span class="sujato m-text">But what about the Blessed One, the perfected one, the fully awakened Buddha: is he able to ensure that the whole world will be reborn in a good place, a heavenly realm when their body breaks up, after death?”</span><br />
</p>
<p id="sn42p6c3p1">
<span class="pali m-text">“Tena hi, gāmaṇi, taññevettha paṭipucchissāmi. Yathā te khameyya tathā naṁ byākareyyāsīti.</span><br />
<span class="sujato m-text">“Well then, chief, I’ll ask you about this in return, and you can answer as you like.</span><br />
</p>
<p id="sn42p6c4p1">
<span class="pali m-text">Taṁ kiṁ maññasi, gāmaṇi,</span><br />
<span class="sujato m-text">What do you think, chief?</span><br />
</p>
<p id="sn42p6c4p2">
<span class="pali m-text">idhassa puriso pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhiko.</span><br />
<span class="sujato m-text">Take a person who kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, and have wrong view.</span><br />
</p>
<p id="sn42p6c4p3">
<span class="pali m-text">Tamenaṁ mahājanakāyo saṅgamma samāgamma āyāceyya thomeyya pañjaliko anuparisakkeyya:</span><br />
<span class="sujato m-text">And a large crowd comes together to offer up prayers and praise, circumambulating them with joined palms and saying:</span><br />
</p>
<p id="sn42p6c4p4">
<span class="pali m-text">‘ayaṁ puriso kāyassa bhedā paraṁ maraṇā sugatiṁ saggaṁ lokaṁ upapajjatū’ti.</span><br />
<span class="sujato m-text">‘When this person’s body breaks up, after death, may they be reborn in a good place, a heavenly realm!’</span><br />
</p>
<p id="sn42p6c4p5">
<span class="pali m-text">Taṁ kiṁ maññasi, gāmaṇi,</span><br />
<span class="sujato m-text">What do you think, chief?</span><br />
</p>
<p id="sn42p6c4p6">
<span class="pali m-text">api nu so puriso mahato janakāyassa āyācanahetu vā thomanahetu vā pañjalikā anuparisakkanahetu vā kāyassa bhedā paraṁ maraṇā sugatiṁ saggaṁ lokaṁ upapajjeyyā”ti?</span><br />
<span class="sujato m-text">Would that person be reborn in heaven because of their prayers?”</span><br />
</p>
<p id="sn42p6c4p7">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn42p6c5p1">
<span class="pali m-text">“Seyyathāpi, gāmaṇi, puriso mahatiṁ puthusilaṁ gambhīre udakarahade pakkhipeyya.</span><br />
<span class="sujato m-text">“Chief, suppose a person were to throw a broad rock into a deep lake.</span><br />
</p>
<p id="sn42p6c5p2">
<span class="pali m-text">Tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya:</span><br />
<span class="sujato m-text">And a large crowd was to come together to offer up prayers and praise, circumambulating it with joined palms, and saying:</span><br />
</p>
<p id="sn42p6c5p3">
<span class="pali m-text">‘ummujja, bho puthusile, uplava, bho puthusile, thalamuplava, bho puthusile’ti.</span><br />
<span class="sujato m-text">‘Rise, good rock! Float, good rock! Float to shore, good rock!’</span><br />
</p>
<p id="sn42p6c5p4">
<span class="pali m-text">Taṁ kiṁ maññasi, gāmaṇi,</span><br />
<span class="sujato m-text">What do you think, chief?</span><br />
</p>
<p id="sn42p6c5p5">
<span class="pali m-text">api nu sā puthusilā mahato janakāyassa āyācanahetu vā thomanahetu vā pañjalikā anuparisakkanahetu vā ummujjeyya vā uplaveyya vā thalaṁ vā uplaveyyā”ti?</span><br />
<span class="sujato m-text">Would that broad rock rise up or float because of their prayers?”</span><br />
</p>
<p id="sn42p6c5p6">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn42p6c5p7">
<span class="pali m-text">“Evameva kho, gāmaṇi, yo so puriso pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhiko.</span><br />
<span class="sujato m-text">“In the same way, take a person who kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, and have wrong view.</span><br />
</p>
<p id="sn42p6c5p8">
<span class="pali m-text">Kiñcāpi taṁ mahā janakāyo saṅgamma samāgamma āyāceyya thomeyya pañjaliko anuparisakkeyya:</span><br />
<span class="sujato m-text">Even though a large crowd comes together to offer up prayers and praise …</span><br />
</p>
<p id="sn42p6c5p9">
<span class="pali m-text">‘ayaṁ puriso kāyassa bhedā paraṁ maraṇā sugatiṁ saggaṁ lokaṁ upapajjatū’ti, atha kho so puriso kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya.</span><br />
<span class="sujato m-text">when their body breaks up, after death, they’re reborn in a place of loss, a bad place, the underworld, hell.</span><br />
</p>
<p id="sn42p6c6p1">
<span class="pali m-text">Taṁ kiṁ maññasi, gāmaṇi,</span><br />
<span class="sujato m-text">What do you think, chief?</span><br />
</p>
<p id="sn42p6c6p2">
<span class="pali m-text">idhassa puriso pāṇātipātā paṭivirato adinnādānā paṭivirato kāmesumicchācārā paṭivirato musāvādā paṭivirato pisuṇāya vācāya paṭivirato pharusāya vācāya paṭivirato samphappalāpā paṭivirato anabhijjhālu abyāpannacitto sammādiṭṭhiko.</span><br />
<span class="sujato m-text">Take a person who doesn’t kill living creatures, steal, or commit sexual misconduct. They don’t use speech that’s false, divisive, harsh, or nonsensical. And they’re contented, kind-hearted, and have right view.</span><br />
</p>
<p id="sn42p6c6p3">
<span class="pali m-text">Tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya:</span><br />
<span class="sujato m-text">And a large crowd comes together to offer up prayers and praise, circumambulating them with joined palms and saying:</span><br />
</p>
<p id="sn42p6c6p4">
<span class="pali m-text">‘ayaṁ puriso kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatū’ti.</span><br />
<span class="sujato m-text">‘When this person’s body breaks up, after death, may they be reborn in a place of loss, a bad place, the underworld, hell!’</span><br />
</p>
<p id="sn42p6c6p5">
<span class="pali m-text">Taṁ kiṁ maññasi, gāmaṇi,</span><br />
<span class="sujato m-text">What do you think, chief?</span><br />
</p>
<p id="sn42p6c6p6">
<span class="pali m-text">api nu so puriso mahato janakāyassa āyācanahetu vā thomanahetu vā pañjalikā anuparisakkanahetu vā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyyā”ti?</span><br />
<span class="sujato m-text">Would that person be reborn in hell because of their prayers?”</span><br />
</p>
<p id="sn42p6c6p7">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn42p6c7p1">
<span class="pali m-text">“Seyyathāpi, gāmaṇi, puriso sappikumbhaṁ vā telakumbhaṁ vā gambhīre udakarahade ogāhetvā bhindeyya. Tatra yāssa sakkharā vā kaṭhalā vā sā adhogāmī assa; yañca khvassa tatra sappi vā telaṁ vā taṁ uddhaṁ gāmi assa.</span><br />
<span class="sujato m-text">“Chief, suppose a person were to sink a pot of ghee or oil into a deep lake and break it open. Its shards and chips would sink down, while the ghee or oil in it would rise up.</span><br />
</p>
<p id="sn42p6c7p2">
<span class="pali m-text">Tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya:</span><br />
<span class="sujato m-text">And a large crowd was to come together to offer up prayers and praise, circumambulating it with joined palms and saying:</span><br />
</p>
<p id="sn42p6c7p3">
<span class="pali m-text">‘osīda, bho sappitela, saṁsīda, bho sappitela, adho gaccha, bho sappitelā’ti.</span><br />
<span class="sujato m-text">‘Sink, good ghee or oil! Descend, good ghee or oil! Go down, good ghee or oil!’</span><br />
</p>
<p id="sn42p6c7p4">
<span class="pali m-text">Taṁ kiṁ maññasi, gāmaṇi,</span><br />
<span class="sujato m-text">What do you think, chief?</span><br />
</p>
<p id="sn42p6c7p5">
<span class="pali m-text">api nu taṁ sappitelaṁ mahato janakāyassa āyācanahetu vā thomanahetu vā pañjalikā anuparisakkanahetu vā osīdeyya vā saṁsīdeyya vā adho vā gaccheyyā”ti?</span><br />
<span class="sujato m-text">Would that ghee or oil sink and descend because of their prayers?”</span><br />
</p>
<p id="sn42p6c7p6">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn42p6c8p1">
<span class="pali m-text">“Evameva kho, gāmaṇi, yo so puriso pāṇātipātā paṭivirato, adinnādānā paṭivirato, kāmesumicchācārā paṭivirato, musāvādā paṭivirato, pisuṇāya vācāya paṭivirato, pharusāya vācāya paṭivirato, samphappalāpā paṭivirato, anabhijjhālu, abyāpannacitto, sammādiṭṭhiko,</span><br />
<span class="sujato m-text">“In the same way, take a person who doesn’t kill living creatures, steal, or commit sexual misconduct. They don’t use speech that’s false, divisive, harsh, or nonsensical. And they’re contented, kind-hearted, and have right view.</span><br />
</p>
<p id="sn42p6c8p2">
<span class="pali m-text">kiñcāpi taṁ mahā janakāyo saṅgamma samāgamma āyāceyya thomeyya pañjaliko anuparisakkeyya:</span><br />
<span class="sujato m-text">Even though a large crowd comes together to offer up prayers and praise …</span><br />
</p>
<p id="sn42p6c8p3">
<span class="pali m-text">‘ayaṁ puriso kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatū’ti, atha kho so puriso kāyassa bhedā paraṁ maraṇā sugatiṁ saggaṁ lokaṁ upapajjeyyā”ti.</span><br />
<span class="sujato m-text">when their body breaks up, after death, they’re reborn in a good place, a heavenly realm.”</span><br />
</p>
<p id="sn42p6c8p4">
<span class="pali m-text">Evaṁ vutte, asibandhakaputto gāmaṇi bhagavantaṁ etadavoca:</span><br />
<span class="sujato m-text">When he said this, Asibandhaka’s son the chief said to the Buddha,</span><br />
</p>
<p id="sn42p6c8p5">
<span class="pali m-text">“abhikkantaṁ, bhante …pe…</span><br />
<span class="sujato m-text">“Excellent, sir! …</span><br />
</p>
<p id="sn42p6c8p6">
<span class="pali m-text">ajjatagge pāṇupetaṁ saraṇaṁ gatan”ti.</span><br />
<span class="sujato m-text">From this day forth, may the Buddha remember me as a lay follower who has gone for refuge for life.”</span><br />
</p>
<p id="sn42p6c8p7">
<span class="pali m-text">Chaṭṭhaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>