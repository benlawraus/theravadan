<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pv0040.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/pv0039.html">Previous</a></div>
<div class="m-col-t-6 m-text-right">
<a href="https://theravadan.org/pages/pv0041.html">Next</a></div>
</div>
<p id="pv40c0p2">
<span class="pali m-text">Mahāvagga</span><br />
</p>
<section id="ucchupetavatthu">
<span id="pv40c0p3"></span><h2><span class="pali m-text">5. Ucchupetavatthu</span></h2>
<p id="pv40c1p1">
<span class="pali m-text">“Idaṁ mama ucchuvanaṁ mahantaṁ,</span><br />
</p>
<p id="pv40c1p2">
<span class="pali m-text">Nibbattati puññaphalaṁ anappakaṁ;</span><br />
</p>
<p id="pv40c1p3">
<span class="pali m-text">Taṁ dāni me na paribhogameti,</span><br />
</p>
<p id="pv40c1p4">
<span class="pali m-text">Ācikkha bhante kissa ayaṁ vipāko.</span><br />
</p>
<p id="pv40c2p1">
<span class="pali m-text">Haññāmi khajjāmi ca vāyamāmi,</span><br />
</p>
<p id="pv40c2p2">
<span class="pali m-text">Parisakkāmi paribhuñjituṁ kiñci;</span><br />
</p>
<p id="pv40c2p3">
<span class="pali m-text">Svāhaṁ chinnathāmo kapaṇo lālapāmi,</span><br />
</p>
<p id="pv40c2p4">
<span class="pali m-text">Kissa kammassa ayaṁ vipāko.</span><br />
</p>
<p id="pv40c3p1">
<span class="pali m-text">Vighāto cāhaṁ paripatāmi chamāyaṁ,</span><br />
</p>
<p id="pv40c3p2">
<span class="pali m-text">Parivattāmi vāricarova ghamme;</span><br />
</p>
<p id="pv40c3p3">
<span class="pali m-text">Rudato ca me assukā niggalanti,</span><br />
</p>
<p id="pv40c3p4">
<span class="pali m-text">Ācikkha bhante kissa ayaṁ vipāko.</span><br />
</p>
<p id="pv40c4p1">
<span class="pali m-text">Chāto kilanto ca pipāsito ca,</span><br />
</p>
<p id="pv40c4p2">
<span class="pali m-text">Santassito sātasukhaṁ na vinde;</span><br />
</p>
<p id="pv40c4p3">
<span class="pali m-text">Pucchāmi taṁ etamatthaṁ bhadante,</span><br />
</p>
<p id="pv40c4p4">
<span class="pali m-text">Kathaṁ nu ucchuparibhogaṁ labheyyan”ti.</span><br />
</p>
<p id="pv40c5p1">
<span class="pali m-text">“Pure tuvaṁ kammamakāsi attanā,</span><br />
</p>
<p id="pv40c5p2">
<span class="pali m-text">Manussabhūto purimāya jātiyā;</span><br />
</p>
<p id="pv40c5p3">
<span class="pali m-text">Ahañca taṁ etamatthaṁ vadāmi,</span><br />
</p>
<p id="pv40c5p4">
<span class="pali m-text">Sutvāna tvaṁ etamatthaṁ vijāna.</span><br />
</p>
<p id="pv40c6p1">
<span class="pali m-text">Ucchuṁ tuvaṁ khādamāno payāto,</span><br />
</p>
<p id="pv40c6p2">
<span class="pali m-text">Puriso ca te piṭṭhito anvagacchi;</span><br />
</p>
<p id="pv40c6p3">
<span class="pali m-text">So ca taṁ paccāsanto kathesi,</span><br />
</p>
<p id="pv40c6p4">
<span class="pali m-text">Tassa tuvaṁ na kiñci ālapittha.</span><br />
</p>
<p id="pv40c7p1">
<span class="pali m-text">So ca taṁ abhaṇantaṁ ayāci,</span><br />
</p>
<p id="pv40c7p2">
<span class="pali m-text">‘Dehayya ucchun’ti ca taṁ avoca;</span><br />
</p>
<p id="pv40c7p3">
<span class="pali m-text">Tassa tuvaṁ piṭṭhito ucchuṁ adāsi,</span><br />
</p>
<p id="pv40c7p4">
<span class="pali m-text">Tassetaṁ kammassa ayaṁ vipāko.</span><br />
</p>
<p id="pv40c8p1">
<span class="pali m-text">Iṅgha tvaṁ gantvāna piṭṭhito gaṇheyyāsi,</span><br />
</p>
<p id="pv40c8p2">
<span class="pali m-text">Gahetvāna taṁ khādassu yāvadatthaṁ;</span><br />
</p>
<p id="pv40c8p3">
<span class="pali m-text">Teneva tvaṁ attamano bhavissasi,</span><br />
</p>
<p id="pv40c8p4">
<span class="pali m-text">Haṭṭho cudaggo ca pamodito cā”ti.</span><br />
</p>
<p id="pv40c9p1">
<span class="pali m-text">Gantvāna so piṭṭhito aggahesi,</span><br />
</p>
<p id="pv40c9p2">
<span class="pali m-text">Gahetvāna taṁ khādi yāvadatthaṁ;</span><br />
</p>
<p id="pv40c9p3">
<span class="pali m-text">Teneva so attamano ahosi,</span><br />
</p>
<p id="pv40c9p4">
<span class="pali m-text">Haṭṭho cudaggo ca pamodito cāti.</span><br />
</p>
<p id="pv40c10p1">
<span class="pali m-text">Ucchupetavatthu pañcamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/pv0039.html">Previous</a></div>
<div class="m-col-t-6 m-text-right">
<a href="https://theravadan.org/pages/pv0041.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>