<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an6 &raquo; Aṅguttara Nikāya 6 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any006p020z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 6" />
  <meta name="twitter:title" content="Aṅguttara Nikāya 6" />
  <meta property="og:url" content="https://www.theravadan.org/pages/any006p020z.html" />
  <meta property="og:description" content="Translators: sujato Numbered Discourses 6 6. Mahāvagga 6. The Great Chapter 56. Phaggunasutta 56. With Phagguṇa Tena kho pana samayena āyasmā phagguno ābādhiko hoti dukkhito bāḷhagilāno. Now at that time Venerable Phagguṇa was sick, suffering, gravely ill. Atha kho āyasmā ānando yena bhagavā tenupasaṅkami; upasaṅkamitvā …" />
  <meta name="twitter:description" content="Translators: sujato Numbered Discourses 6 6. Mahāvagga 6. The Great Chapter 56. Phaggunasutta 56. With Phagguṇa Tena kho pana samayena āyasmā phagguno ābādhiko hoti dukkhito bāḷhagilāno. Now at that time Venerable Phagguṇa was sick, suffering, gravely ill. Atha kho āyasmā ānando yena bhagavā tenupasaṅkami; upasaṅkamitvā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an6-index.html">an6</a> &raquo;
          </span>
          Aṅguttara Nikāya 6
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 6</span></p>
<section id="mahavagga">
<h2><a href="#mahavagga">6. Mahāvagga</a></h2>
<p><span class="m-text">6. The Great Chapter</span></p>
<section id="phaggunasutta">
<h3><a href="#phaggunasutta">56. Phaggunasutta</a></h3>
<p><span class="m-text">56. With Phagguṇa</span></p>
<p id="an6p56c1p1">
<span class="m-text m-primary">Tena kho pana samayena āyasmā phagguno ābādhiko hoti dukkhito bāḷhagilāno.</span><br />
<span class="m-text">Now at that time Venerable Phagguṇa was sick, suffering, gravely ill.</span><br />
</p>
<p id="an6p56c1p2">
<span class="m-text m-primary">Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca:</span><br />
<span class="m-text">Then Venerable Ānanda went up to the Buddha, bowed, sat down to one side, and said to him:</span><br />
</p>
<p id="an6p56c1p3">
<span class="m-text m-primary">“āyasmā, bhante, phagguno ābādhiko dukkhito bāḷhagilāno.</span><br />
<span class="m-text">“Sir, Venerable Phagguṇa is sick.</span><br />
</p>
<p id="an6p56c1p4">
<span class="m-text m-primary">Sādhu, bhante, bhagavā yenāyasmā phagguno tenupasaṅkamatu anukampaṁ upādāyā”ti.</span><br />
<span class="m-text">Sir, please go to Venerable Phagguṇa out of compassion.”</span><br />
</p>
<p id="an6p56c1p5">
<span class="m-text m-primary">Adhivāsesi bhagavā tuṇhībhāvena.</span><br />
<span class="m-text">The Buddha consented in silence.</span><br />
</p>
<p id="an6p56c1p6">
<span class="m-text m-primary">Atha kho bhagavā sāyanhasamayaṁ paṭisallānā vuṭṭhito yenāyasmā phagguno tenupasaṅkami.</span><br />
<span class="m-text">Then in the late afternoon, the Buddha came out of retreat and went to Venerable Phagguṇa.</span><br />
</p>
<p id="an6p56c1p7">
<span class="m-text m-primary">Addasā kho āyasmā phagguno bhagavantaṁ dūratova āgacchantaṁ.</span><br />
<span class="m-text">Venerable Phagguṇa saw the Buddha coming off in the distance</span><br />
</p>
<p id="an6p56c1p8">
<span class="m-text m-primary">Disvāna mañcake samadhosi.</span><br />
<span class="m-text">and tried to rise on his cot.</span><br />
</p>
<p id="an6p56c1p9">
<span class="m-text m-primary">Atha kho bhagavā āyasmantaṁ phaggunaṁ etadavoca:</span><br />
<span class="m-text">The Buddha said to him,</span><br />
</p>
<p id="an6p56c1p10">
<span class="m-text m-primary">“alaṁ, phagguna, mā tvaṁ mañcake samadhosi.</span><br />
<span class="m-text">“It’s all right, Phagguṇa, don’t get up.</span><br />
</p>
<p id="an6p56c1p11">
<span class="m-text m-primary">Santimāni āsanāni parehi paññattāni, tatthāhaṁ nisīdissāmī”ti.</span><br />
<span class="m-text">There are some seats spread out by others, I will sit there.”</span><br />
</p>
<p id="an6p56c1p12">
<span class="m-text m-primary">Nisīdi bhagavā paññatte āsane.</span><br />
<span class="m-text">He sat on the seat spread out</span><br />
</p>
<p id="an6p56c1p13">
<span class="m-text m-primary">Nisajja kho bhagavā āyasmantaṁ phaggunaṁ etadavoca:</span><br />
<span class="m-text">and said to Venerable Phagguṇa:</span><br />
</p>
<p id="an6p56c2p1">
<span class="m-text m-primary">“Kacci te, phagguna, khamanīyaṁ kacci yāpanīyaṁ? Kacci te dukkhā vedanā paṭikkamanti, no abhikkamanti; paṭikkamosānaṁ paññāyati, no abhikkamo”ti?</span><br />
<span class="m-text">“I hope you’re keeping well, Phagguṇa; I hope you’re alright. And I hope the pain is fading, not growing, that its fading is evident, not its growing.”</span><br />
</p>
<p id="an6p56c2p2">
<span class="m-text m-primary">“Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo.</span><br />
<span class="m-text">“Sir, I’m not keeping well, I’m not alright. The pain is terrible and growing, not fading; its growing is evident, not its fading.</span><br />
</p>
<p id="an6p56c3p1">
<span class="m-text m-primary">Seyyathāpi, bhante, balavā puriso tiṇhena sikharena muddhani abhimattheyya; evamevaṁ kho me, bhante, adhimattā vātā muddhani ūhananti.</span><br />
<span class="m-text">The winds piercing my head are so severe, it feels like a strong man drilling into my head with a sharp point.</span><br />
</p>
<p id="an6p56c3p2">
<span class="m-text m-primary">Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo.</span><br />
<span class="m-text">I’m not keeping well.</span><br />
</p>
<p id="an6p56c4p1">
<span class="m-text m-primary">Seyyathāpi, bhante, balavā puriso daḷhena varattakkhaṇḍena sīsaveṭhanaṁ dadeyya; evamevaṁ kho me, bhante, adhimattā sīse sīsavedanā.</span><br />
<span class="m-text">The pain in my head is so severe, it feels like a strong man tightening a tough leather strap around my head.</span><br />
</p>
<p id="an6p56c4p2">
<span class="m-text m-primary">Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo.</span><br />
<span class="m-text">I’m not keeping well.</span><br />
</p>
<p id="an6p56c5p1">
<span class="m-text m-primary">Seyyathāpi, bhante, dakkho goghātako vā goghātakantevāsī vā tiṇhena govikantanena kucchiṁ parikanteyya; evamevaṁ kho me, bhante, adhimattā vātā kucchiṁ parikantanti.</span><br />
<span class="m-text">The winds piercing my belly are so severe, it feels like a deft butcher or their apprentice is slicing my belly open with a meat cleaver.</span><br />
</p>
<p id="an6p56c5p2">
<span class="m-text m-primary">Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo.</span><br />
<span class="m-text">I’m not keeping well.</span><br />
</p>
<p id="an6p56c6p1">
<span class="m-text m-primary">Seyyathāpi, bhante, dve balavanto purisā dubbalataraṁ purisaṁ nānābāhāsu gahetvā aṅgārakāsuyā santāpeyyuṁ samparitāpeyyuṁ; evamevaṁ kho me, bhante, adhimatto kāyasmiṁ ḍāho.</span><br />
<span class="m-text">The burning in my body is so severe, it feels like two strong men grabbing a weaker man by the arms to burn and scorch him on a pit of glowing coals.</span><br />
</p>
<p id="an6p56c6p2">
<span class="m-text m-primary">Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo”ti.</span><br />
<span class="m-text">I’m not keeping well, I’m not alright. The pain is terrible and growing, not fading; its growing is evident, not its fading.”</span><br />
</p>
<p id="an6p56c6p3">
<span class="m-text m-primary">Atha kho bhagavā āyasmantaṁ phaggunaṁ dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi.</span><br />
<span class="m-text">Then the Buddha educated, encouraged, fired up, and inspired Venerable Phagguṇa with a Dhamma talk, after which he got up from his seat and left.</span><br />
</p>
<p id="an6p56c7p1">
<span class="m-text m-primary">Atha kho āyasmā phagguno acirapakkantassa bhagavato kālamakāsi.</span><br />
<span class="m-text">Not long after the Buddha left, Venerable Phagguṇa passed away.</span><br />
</p>
<p id="an6p56c7p2">
<span class="m-text m-primary">Tamhi cassa samaye maraṇakāle indriyāni vippasīdiṁsu.</span><br />
<span class="m-text">At the time of his death, his faculties were bright and clear.</span><br />
</p>
<p id="an6p56c7p3">
<span class="m-text m-primary">Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca:</span><br />
<span class="m-text">Then Venerable Ānanda went up to the Buddha, bowed, sat down to one side, and said to him,</span><br />
</p>
<p id="an6p56c7p4">
<span class="m-text m-primary">“āyasmā, bhante, phagguno acirapakkantassa bhagavato kālamakāsi.</span><br />
<span class="m-text">“Sir, soon after the Buddha left, Venerable Phagguṇa died.</span><br />
</p>
<p id="an6p56c7p5">
<span class="m-text m-primary">Tamhi cassa samaye maraṇakāle indriyāni vippasīdiṁsū”ti.</span><br />
<span class="m-text">At the time of his death, his faculties were bright and clear.”</span><br />
</p>
<p id="an6p56c8p1">
<span class="m-text m-primary">“Kiṁ hānanda, phaggunassa bhikkhuno indriyāni na vippasīdissanti.</span><br />
<span class="m-text">“And why shouldn’t his faculties be bright and clear?</span><br />
</p>
<p id="an6p56c8p2">
<span class="m-text m-primary">Phaggunassa, ānanda, bhikkhuno pañcahi orambhāgiyehi saṁyojanehi cittaṁ avimuttaṁ ahosi.</span><br />
<span class="m-text">The mendicant Phagguṇa’s mind was not freed from the five lower fetters.</span><br />
</p>
<p id="an6p56c8p3">
<span class="m-text m-primary">Tassa taṁ dhammadesanaṁ sutvā pañcahi orambhāgiyehi saṁyojanehi cittaṁ vimuttaṁ.</span><br />
<span class="m-text">But when he heard that teaching his mind was freed from them.</span><br />
</p>
<p id="an6p56c9p1">
<span class="m-text m-primary">Chayime, ānanda, ānisaṁsā kālena dhammassavane kālena atthupaparikkhāya.</span><br />
<span class="m-text">Ānanda, there are these six benefits to hearing the teaching at the right time and examining the meaning at the right time.</span><br />
</p>
<p id="an6p56c9p2">
<span class="m-text m-primary">Katame cha?</span><br />
<span class="m-text">What six?</span><br />
</p>
<p id="an6p56c9p3">
<span class="m-text m-primary">Idhānanda, bhikkhuno pañcahi orambhāgiyehi saṁyojanehi cittaṁ avimuttaṁ hoti.</span><br />
<span class="m-text">Firstly, take the case of a mendicant whose mind is not freed from the five lower fetters.</span><br />
</p>
<p id="an6p56c9p4">
<span class="m-text m-primary">So tamhi samaye maraṇakāle labhati tathāgataṁ dassanāya.</span><br />
<span class="m-text">At the time of death they get to see the Realized One.</span><br />
</p>
<p id="an6p56c9p5">
<span class="m-text m-primary">Tassa tathāgato dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="m-text">The Realized One teaches them Dhamma that’s good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure.</span><br />
</p>
<p id="an6p56c9p6">
<span class="m-text m-primary">Tassa taṁ dhammadesanaṁ sutvā pañcahi orambhāgiyehi saṁyojanehi cittaṁ vimuccati.</span><br />
<span class="m-text">When they hear that teaching their mind is freed from the five lower fetters.</span><br />
</p>
<p id="an6p56c9p7">
<span class="m-text m-primary">Ayaṁ, ānanda, paṭhamo ānisaṁso kālena dhammassavane.</span><br />
<span class="m-text">This is the first benefit of listening to the teaching.</span><br />
</p>
<p id="an6p56c10p1">
<span class="m-text m-primary">Puna caparaṁ, ānanda, bhikkhuno pañcahi orambhāgiyehi saṁyojanehi cittaṁ avimuttaṁ hoti.</span><br />
<span class="m-text">Next, take the case of another mendicant whose mind is not freed from the five lower fetters.</span><br />
</p>
<p id="an6p56c10p2">
<span class="m-text m-primary">So tamhi samaye maraṇakāle na heva kho labhati tathāgataṁ dassanāya, api ca kho tathāgatasāvakaṁ labhati dassanāya.</span><br />
<span class="m-text">At the time of death they don’t get to see the Realized One, but they get to see a Realized One’s disciple.</span><br />
</p>
<p id="an6p56c10p3">
<span class="m-text m-primary">Tassa tathāgatasāvako dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.</span><br />
<span class="m-text">The Realized One’s disciple teaches them Dhamma …</span><br />
</p>
<p id="an6p56c10p4">
<span class="m-text m-primary">Tassa taṁ dhammadesanaṁ sutvā pañcahi orambhāgiyehi saṁyojanehi cittaṁ vimuccati.</span><br />
<span class="m-text">When they hear that teaching their mind is freed from the five lower fetters.</span><br />
</p>
<p id="an6p56c10p5">
<span class="m-text m-primary">Ayaṁ, ānanda, dutiyo ānisaṁso kālena dhammassavane.</span><br />
<span class="m-text">This is the second benefit of listening to the teaching.</span><br />
</p>
<p id="an6p56c11p1">
<span class="m-text m-primary">Puna caparaṁ, ānanda, bhikkhuno pañcahi orambhāgiyehi saṁyojanehi cittaṁ avimuttaṁ hoti.</span><br />
<span class="m-text">Next, take the case of another mendicant whose mind is not freed from the five lower fetters.</span><br />
</p>
<p id="an6p56c11p2">
<span class="m-text m-primary">So tamhi samaye maraṇakāle na heva kho labhati tathāgataṁ dassanāya, napi tathāgatasāvakaṁ labhati dassanāya;</span><br />
<span class="m-text">At the time of death they don’t get to see the Realized One, or to see a Realized One’s disciple.</span><br />
</p>
<p id="an6p56c11p3">
<span class="m-text m-primary">api ca kho yathāsutaṁ yathāpariyattaṁ dhammaṁ cetasā anuvitakketi anuvicāreti manasānupekkhati.</span><br />
<span class="m-text">But they think about and consider the teaching in their heart, examining it with the mind as they learned and memorized it.</span><br />
</p>
<p id="an6p56c11p4">
<span class="m-text m-primary">Tassa yathāsutaṁ yathāpariyattaṁ dhammaṁ cetasā anuvitakkayato anuvicārayato manasānupekkhato pañcahi orambhāgiyehi saṁyojanehi cittaṁ vimuccati.</span><br />
<span class="m-text">As they do so their mind is freed from the five lower fetters.</span><br />
</p>
<p id="an6p56c11p5">
<span class="m-text m-primary">Ayaṁ, ānanda, tatiyo ānisaṁso kālena atthupaparikkhāya.</span><br />
<span class="m-text">This is the third benefit of listening to the teaching.</span><br />
</p>
<p id="an6p56c12p1">
<span class="m-text m-primary">Idhānanda, bhikkhuno pañcahi orambhāgiyehi saṁyojanehi cittaṁ vimuttaṁ hoti, anuttare ca kho upadhisaṅkhaye cittaṁ avimuttaṁ hoti.</span><br />
<span class="m-text">Next, take the case of a mendicant whose mind is freed from the five lower fetters, but not with the supreme ending of attachments.</span><br />
</p>
<p id="an6p56c12p2">
<span class="m-text m-primary">So tamhi samaye maraṇakāle labhati tathāgataṁ dassanāya.</span><br />
<span class="m-text">At the time of death they get to see the Realized One.</span><br />
</p>
<p id="an6p56c12p3">
<span class="m-text m-primary">Tassa tathāgato dhammaṁ deseti ādikalyāṇaṁ majjhekalyāṇaṁ …pe… brahmacariyaṁ pakāseti.</span><br />
<span class="m-text">The Realized One teaches them Dhamma …</span><br />
</p>
<p id="an6p56c12p4">
<span class="m-text m-primary">Tassa taṁ dhammadesanaṁ sutvā anuttare upadhisaṅkhaye cittaṁ vimuccati.</span><br />
<span class="m-text">When they hear that teaching their mind is freed with the supreme ending of attachments.</span><br />
</p>
<p id="an6p56c12p5">
<span class="m-text m-primary">Ayaṁ, ānanda, catuttho ānisaṁso kālena dhammassavane.</span><br />
<span class="m-text">This is the fourth benefit of listening to the teaching.</span><br />
</p>
<p id="an6p56c13p1">
<span class="m-text m-primary">Puna caparaṁ, ānanda, bhikkhuno pañcahi orambhāgiyehi saṁyojanehi cittaṁ vimuttaṁ hoti, anuttare ca kho upadhisaṅkhaye cittaṁ avimuttaṁ hoti.</span><br />
<span class="m-text">Next, take the case of another mendicant whose mind is freed from the five lower fetters, but not with the supreme ending of attachments.</span><br />
</p>
<p id="an6p56c13p2">
<span class="m-text m-primary">So tamhi samaye maraṇakāle na heva kho labhati tathāgataṁ dassanāya, api ca kho tathāgatasāvakaṁ labhati dassanāya.</span><br />
<span class="m-text">At the time of death they don’t get to see the Realized One, but they get to see a Realized One’s disciple.</span><br />
</p>
<p id="an6p56c13p3">
<span class="m-text m-primary">Tassa tathāgatasāvako dhammaṁ deseti ādikalyāṇaṁ …pe… parisuddhaṁ brahmacariyaṁ pakāseti.</span><br />
<span class="m-text">The Realized One’s disciple teaches them Dhamma …</span><br />
</p>
<p id="an6p56c13p4">
<span class="m-text m-primary">Tassa taṁ dhammadesanaṁ sutvā anuttare upadhisaṅkhaye cittaṁ vimuccati.</span><br />
<span class="m-text">When they hear that teaching their mind is freed with the supreme ending of attachments.</span><br />
</p>
<p id="an6p56c13p5">
<span class="m-text m-primary">Ayaṁ, ānanda, pañcamo ānisaṁso kālena dhammassavane.</span><br />
<span class="m-text">This is the fifth benefit of listening to the teaching.</span><br />
</p>
<p id="an6p56c14p1">
<span class="m-text m-primary">Puna caparaṁ, ānanda, bhikkhuno pañcahi orambhāgiyehi saṁyojanehi cittaṁ vimuttaṁ hoti, anuttare ca kho upadhisaṅkhaye cittaṁ avimuttaṁ hoti.</span><br />
<span class="m-text">Next, take the case of another mendicant whose mind is freed from the five lower fetters, but not with the supreme ending of attachments.</span><br />
</p>
<p id="an6p56c14p2">
<span class="m-text m-primary">So tamhi samaye maraṇakāle na heva kho labhati tathāgataṁ dassanāya, napi tathāgatasāvakaṁ labhati dassanāya;</span><br />
<span class="m-text">At the time of death they don’t get to see the Realized One, or to see a Realized One’s disciple.</span><br />
</p>
<p id="an6p56c14p3">
<span class="m-text m-primary">api ca kho yathāsutaṁ yathāpariyattaṁ dhammaṁ cetasā anuvitakketi anuvicāreti manasānupekkhati.</span><br />
<span class="m-text">But they think about and consider the teaching in their heart, examining it with the mind as they learned and memorized it.</span><br />
</p>
<p id="an6p56c14p4">
<span class="m-text m-primary">Tassa yathāsutaṁ yathāpariyattaṁ dhammaṁ cetasā anuvitakkayato anuvicārayato manasānupekkhato anuttare upadhisaṅkhaye cittaṁ vimuccati.</span><br />
<span class="m-text">As they do so their mind is freed with the supreme ending of attachments.</span><br />
</p>
<p id="an6p56c14p5">
<span class="m-text m-primary">Ayaṁ, ānanda, chaṭṭho ānisaṁso kālena atthupaparikkhāya.</span><br />
<span class="m-text">This is the sixth benefit of listening to the teaching.</span><br />
</p>
<p id="an6p56c15p1">
<span class="m-text m-primary">Ime kho, ānanda, cha ānisaṁsā kālena dhammassavane kālena atthupaparikkhāyā”ti.</span><br />
<span class="m-text">These are the six benefits to hearing the teaching at the right time and examining the meaning at the right time.”</span><br />
</p>
<p id="an6p56c15p2">
<span class="m-text m-primary">Dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>