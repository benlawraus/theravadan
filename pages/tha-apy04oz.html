<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy04oz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy04oz.html" />
  <meta property="og:description" content="Sereyyavagga 10. Padumapūjakattheraapadāna “Himavantassāvidūre, gotamo nāma pabbato; Nānārukkhehi sañchanno, mahābhūtagaṇālayo. Vemajjhamhi ca tassāsi, assamo abhinimmito; Purakkhato sasissehi, vasāmi assame ahaṁ. Āyantu me sissagaṇā, padumaṁ āharantu me; Buddhapūjaṁ karissāmi, dvipadindassa tādino. Evanti te paṭissutvā, padumaṁ āhariṁsu me; Tathā nimittaṁ katvāhaṁ, buddhassa abhiropayiṁ. Sisse tadā samānetvā, sādhukaṁ anusāsaha …" />
  <meta name="twitter:description" content="Sereyyavagga 10. Padumapūjakattheraapadāna “Himavantassāvidūre, gotamo nāma pabbato; Nānārukkhehi sañchanno, mahābhūtagaṇālayo. Vemajjhamhi ca tassāsi, assamo abhinimmito; Purakkhato sasissehi, vasāmi assame ahaṁ. Āyantu me sissagaṇā, padumaṁ āharantu me; Buddhapūjaṁ karissāmi, dvipadindassa tādino. Evanti te paṭissutvā, padumaṁ āhariṁsu me; Tathā nimittaṁ katvāhaṁ, buddhassa abhiropayiṁ. Sisse tadā samānetvā, sādhukaṁ anusāsaha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="sereyyavagga">
<h2><a href="#sereyyavagga">Sereyyavagga</a></h2>
<section id="padumapujakattheraapadana">
<h3><a href="#padumapujakattheraapadana">10. Padumapūjakattheraapadāna</a></h3>
<p id="tha-ap132c1p1">
<span class="m-text m-primary">“Himavantassāvidūre,</span><br />
</p>
<p id="tha-ap132c1p2">
<span class="m-text m-primary">gotamo nāma pabbato;</span><br />
</p>
<p id="tha-ap132c1p3">
<span class="m-text m-primary">Nānārukkhehi sañchanno,</span><br />
</p>
<p id="tha-ap132c1p4">
<span class="m-text m-primary">mahābhūtagaṇālayo.</span><br />
</p>
<p id="tha-ap132c2p1">
<span class="m-text m-primary">Vemajjhamhi ca tassāsi,</span><br />
</p>
<p id="tha-ap132c2p2">
<span class="m-text m-primary">assamo abhinimmito;</span><br />
</p>
<p id="tha-ap132c2p3">
<span class="m-text m-primary">Purakkhato sasissehi,</span><br />
</p>
<p id="tha-ap132c2p4">
<span class="m-text m-primary">vasāmi assame ahaṁ.</span><br />
</p>
<p id="tha-ap132c3p1">
<span class="m-text m-primary">Āyantu me sissagaṇā,</span><br />
</p>
<p id="tha-ap132c3p2">
<span class="m-text m-primary">padumaṁ āharantu me;</span><br />
</p>
<p id="tha-ap132c3p3">
<span class="m-text m-primary">Buddhapūjaṁ karissāmi,</span><br />
</p>
<p id="tha-ap132c3p4">
<span class="m-text m-primary">dvipadindassa tādino.</span><br />
</p>
<p id="tha-ap132c4p1">
<span class="m-text m-primary">Evanti te paṭissutvā,</span><br />
</p>
<p id="tha-ap132c4p2">
<span class="m-text m-primary">padumaṁ āhariṁsu me;</span><br />
</p>
<p id="tha-ap132c4p3">
<span class="m-text m-primary">Tathā nimittaṁ katvāhaṁ,</span><br />
</p>
<p id="tha-ap132c4p4">
<span class="m-text m-primary">buddhassa abhiropayiṁ.</span><br />
</p>
<p id="tha-ap132c5p1">
<span class="m-text m-primary">Sisse tadā samānetvā,</span><br />
</p>
<p id="tha-ap132c5p2">
<span class="m-text m-primary">sādhukaṁ anusāsahaṁ;</span><br />
</p>
<p id="tha-ap132c5p3">
<span class="m-text m-primary">Mā kho tumhe pamajjittha,</span><br />
</p>
<p id="tha-ap132c5p4">
<span class="m-text m-primary">appamādo sukhāvaho.</span><br />
</p>
<p id="tha-ap132c6p1">
<span class="m-text m-primary">Evaṁ samanusāsitvā,</span><br />
</p>
<p id="tha-ap132c6p2">
<span class="m-text m-primary">te sisse vacanakkhame;</span><br />
</p>
<p id="tha-ap132c6p3">
<span class="m-text m-primary">Appamādaguṇe yutto,</span><br />
</p>
<p id="tha-ap132c6p4">
<span class="m-text m-primary">tadā kālaṅkato ahaṁ.</span><br />
</p>
<p id="tha-ap132c7p1">
<span class="m-text m-primary">Ekanavutito kappe,</span><br />
</p>
<p id="tha-ap132c7p2">
<span class="m-text m-primary">yaṁ pupphamabhiropayiṁ;</span><br />
</p>
<p id="tha-ap132c7p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap132c7p4">
<span class="m-text m-primary">buddhapūjāyidaṁ phalaṁ.</span><br />
</p>
<p id="tha-ap132c8p1">
<span class="m-text m-primary">Ekapaññāsakappamhi,</span><br />
</p>
<p id="tha-ap132c8p2">
<span class="m-text m-primary">rājā āsiṁ jaluttamo;</span><br />
</p>
<p id="tha-ap132c8p3">
<span class="m-text m-primary">Sattaratanasampanno,</span><br />
</p>
<p id="tha-ap132c8p4">
<span class="m-text m-primary">cakkavattī mahabbalo.</span><br />
</p>
<p id="tha-ap132c9p1">
<span class="m-text m-primary">Paṭisambhidā catasso,</span><br />
</p>
<p id="tha-ap132c9p2">
<span class="m-text m-primary">…pe…</span><br />
</p>
<p id="tha-ap132c9p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap132c10p1">
<span class="m-text m-primary">Itthaṁ sudaṁ āyasmā padumapūjako thero imā gāthāyo abhāsitthāti.</span><br />
</p>
<p id="tha-ap132c11p1">
<span class="m-text m-primary">Padumapūjakattherassāpadānaṁ dasamaṁ.</span><br />
</p>
<p id="tha-ap132c12p1">
<span class="m-text m-primary">Sereyyavaggo terasamo.</span><br />
</p>
<p id="tha-ap132c13p1">
<span class="m-text m-primary">Tassuddānaṁ</span><br />
</p>
<p id="tha-ap132c14p1">
<span class="m-text m-primary">Sereyyako pupphathūpi,</span><br />
</p>
<p id="tha-ap132c14p2">
<span class="m-text m-primary">pāyaso gandhathomako;</span><br />
</p>
<p id="tha-ap132c14p3">
<span class="m-text m-primary">Āsani phalasaññī ca,</span><br />
</p>
<p id="tha-ap132c14p4">
<span class="m-text m-primary">gaṇṭhipadumapupphiyo;</span><br />
</p>
<p id="tha-ap132c14p5">
<span class="m-text m-primary">Pañcuttarasatā gāthā,</span><br />
</p>
<p id="tha-ap132c14p6">
<span class="m-text m-primary">gaṇitā atthadassibhi.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>