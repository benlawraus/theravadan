<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv17 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy00kp004z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy00kp004z.html" />
  <meta property="og:description" content="Mahāpaṇṇāsaka Sattarasamavagga Indriyabaddhakathā Indriyabaddhaññeva dukkhanti? Āmantā. Indriyabaddhaññeva aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhammanti? Na hevaṁ vattabbe …pe… nanu anindriyabaddhaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhammanti? Āmantā. Hañci anindriyabaddhaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhamma …" />
  <meta name="twitter:description" content="Mahāpaṇṇāsaka Sattarasamavagga Indriyabaddhakathā Indriyabaddhaññeva dukkhanti? Āmantā. Indriyabaddhaññeva aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhammanti? Na hevaṁ vattabbe …pe… nanu anindriyabaddhaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhammanti? Āmantā. Hañci anindriyabaddhaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhamma …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv17-index.html">kv17</a> &raquo;
          </span>
          Kathāvatthu
        </h1>
<!-- content -->
<p id="kv17p4c0p2">
<span class="m-text m-primary">Mahāpaṇṇāsaka</span><br />
</p>
<p id="kv17p4c0p3">
<span class="m-text m-primary">Sattarasamavagga</span><br />
</p>
<p id="kv17p4c0p4">
<span class="m-text m-primary">Indriyabaddhakathā</span><br />
</p>
<p id="kv17p4c1p1">
<span class="m-text m-primary">Indriyabaddhaññeva dukkhanti?</span><br />
</p>
<p id="kv17p4c1p2">
<span class="m-text m-primary">Āmantā.</span><br />
</p>
<p id="kv17p4c1p3">
<span class="m-text m-primary">Indriyabaddhaññeva aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhammanti?</span><br />
</p>
<p id="kv17p4c1p4">
<span class="m-text m-primary">Na hevaṁ vattabbe …pe…</span><br />
</p>
<p id="kv17p4c1p5">
<span class="m-text m-primary">nanu anindriyabaddhaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhammanti?</span><br />
</p>
<p id="kv17p4c1p6">
<span class="m-text m-primary">Āmantā.</span><br />
</p>
<p id="kv17p4c1p7">
<span class="m-text m-primary">Hañci anindriyabaddhaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhammaṁ, no ca vata re vattabbe—</span><br />
</p>
<p id="kv17p4c1p8">
<span class="m-text m-primary">“indriyabaddhaññeva dukkhan”ti.</span><br />
</p>
<p id="kv17p4c2p1">
<span class="m-text m-primary">Anindriyabaddhaṁ aniccaṁ saṅkhataṁ paṭiccasamuppannaṁ …pe…</span><br />
</p>
<p id="kv17p4c2p2">
<span class="m-text m-primary">vipariṇāmadhammaṁ, tañca na dukkhanti?</span><br />
</p>
<p id="kv17p4c2p3">
<span class="m-text m-primary">Āmantā.</span><br />
</p>
<p id="kv17p4c2p4">
<span class="m-text m-primary">Indriyabaddhaṁ aniccaṁ saṅkhataṁ …pe…</span><br />
</p>
<p id="kv17p4c2p5">
<span class="m-text m-primary">vipariṇāmadhammaṁ, tañca na dukkhanti?</span><br />
</p>
<p id="kv17p4c2p6">
<span class="m-text m-primary">Na hevaṁ vattabbe …pe….</span><br />
</p>
<p id="kv17p4c3p1">
<span class="m-text m-primary">Indriyabaddhaṁ aniccaṁ saṅkhataṁ …pe…</span><br />
</p>
<p id="kv17p4c3p2">
<span class="m-text m-primary">vipariṇāmadhammaṁ, tañca dukkhanti?</span><br />
</p>
<p id="kv17p4c3p3">
<span class="m-text m-primary">Āmantā.</span><br />
</p>
<p id="kv17p4c3p4">
<span class="m-text m-primary">Anindriyabaddhaṁ aniccaṁ saṅkhataṁ …pe…</span><br />
</p>
<p id="kv17p4c3p5">
<span class="m-text m-primary">vipariṇāmadhammaṁ, tañca dukkhanti?</span><br />
</p>
<p id="kv17p4c3p6">
<span class="m-text m-primary">Na hevaṁ vattabbe …pe….</span><br />
</p>
<p id="kv17p4c4p1">
<span class="m-text m-primary">Indriyabaddhaññeva dukkhanti?</span><br />
</p>
<p id="kv17p4c4p2">
<span class="m-text m-primary">Āmantā.</span><br />
</p>
<p id="kv17p4c4p3">
<span class="m-text m-primary">Nanu yadaniccaṁ taṁ dukkhaṁ vuttaṁ bhagavatā—</span><br />
</p>
<p id="kv17p4c4p4">
<span class="m-text m-primary">“anindriyabaddhaṁ aniccan”ti?</span><br />
</p>
<p id="kv17p4c4p5">
<span class="m-text m-primary">Āmantā.</span><br />
</p>
<p id="kv17p4c4p6">
<span class="m-text m-primary">Hañci yadaniccaṁ taṁ dukkhaṁ vuttaṁ bhagavatā—</span><br />
</p>
<p id="kv17p4c4p7">
<span class="m-text m-primary">“anindriyabaddhaṁ aniccaṁ”, no ca vata re vattabbe—</span><br />
</p>
<p id="kv17p4c4p8">
<span class="m-text m-primary">“indriyabaddhaññeva dukkhan”ti.</span><br />
</p>
<p id="kv17p4c5p1">
<span class="m-text m-primary">Na vattabbaṁ—</span><br />
</p>
<p id="kv17p4c5p2">
<span class="m-text m-primary">“indriyabaddhaññeva dukkhan”ti?</span><br />
</p>
<p id="kv17p4c5p3">
<span class="m-text m-primary">Āmantā.</span><br />
</p>
<p id="kv17p4c5p4">
<span class="m-text m-primary">Yathā indriyabaddhassa dukkhassa pariññāya bhagavati brahmacariyaṁ vussati, evamevaṁ anindriyabaddhassa dukkhassa pariññāya bhagavati brahmacariyaṁ vussatīti?</span><br />
</p>
<p id="kv17p4c5p5">
<span class="m-text m-primary">Na hevaṁ vattabbe …pe…</span><br />
</p>
<p id="kv17p4c5p6">
<span class="m-text m-primary">yathā indriyabaddhaṁ dukkhaṁ pariññātaṁ na puna uppajjati, evamevaṁ anindriyabaddhaṁ dukkhaṁ pariññātaṁ na puna uppajjatīti?</span><br />
</p>
<p id="kv17p4c5p7">
<span class="m-text m-primary">Na hevaṁ vattabbe.</span><br />
</p>
<p id="kv17p4c5p8">
<span class="m-text m-primary">Tena hi indriyabaddhaññeva dukkhanti.</span><br />
</p>
<p id="kv17p4c5p9">
<span class="m-text m-primary">Indriyabaddhakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>