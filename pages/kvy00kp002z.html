<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv17 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy00kp002z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy00kp002z.html" />
  <meta property="og:description" content="Mahāpaṇṇāsaka Sattarasamavagga Natthiarahatoakālamaccūtikathā Natthi arahato akālamaccūti? Āmantā. Natthi arahantaghātakoti? Na hevaṁ vattabbe …pe… atthi arahantaghātakoti? Āmantā. Atthi arahato akālamaccūti? Na hevaṁ vattabbe …pe… natthi arahato akālamaccūti? Āmantā. Yo arahantaṁ jīvitā voropeti, sati jīvite jīvitāvasese jīvitā voropeti, asati jīvite jīvitāvasese jīvitā voropetīti? Sati jīvite jīvitāvasese jīvitā voropetīti. Hañci sati jīvite …" />
  <meta name="twitter:description" content="Mahāpaṇṇāsaka Sattarasamavagga Natthiarahatoakālamaccūtikathā Natthi arahato akālamaccūti? Āmantā. Natthi arahantaghātakoti? Na hevaṁ vattabbe …pe… atthi arahantaghātakoti? Āmantā. Atthi arahato akālamaccūti? Na hevaṁ vattabbe …pe… natthi arahato akālamaccūti? Āmantā. Yo arahantaṁ jīvitā voropeti, sati jīvite jīvitāvasese jīvitā voropeti, asati jīvite jīvitāvasese jīvitā voropetīti? Sati jīvite jīvitāvasese jīvitā voropetīti. Hañci sati jīvite …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv17-index.html">kv17</a> &raquo;
          </span>
          Kathāvatthu
        </h1>
<!-- content -->
<p id="kv17p2c0p2">
<span class="m-text m-primary">Mahāpaṇṇāsaka</span><br />
</p>
<p id="kv17p2c0p3">
<span class="m-text m-primary">Sattarasamavagga</span><br />
</p>
<p id="kv17p2c0p4">
<span class="m-text m-primary">Natthiarahatoakālamaccūtikathā</span><br />
</p>
<p id="kv17p2c1p1">
<span class="m-text m-primary">Natthi arahato akālamaccūti?</span><br />
</p>
<p id="kv17p2c1p2">
<span class="m-text m-primary">Āmantā.</span><br />
</p>
<p id="kv17p2c1p3">
<span class="m-text m-primary">Natthi arahantaghātakoti?</span><br />
</p>
<p id="kv17p2c1p4">
<span class="m-text m-primary">Na hevaṁ vattabbe …pe…</span><br />
</p>
<p id="kv17p2c1p5">
<span class="m-text m-primary">atthi arahantaghātakoti?</span><br />
</p>
<p id="kv17p2c1p6">
<span class="m-text m-primary">Āmantā.</span><br />
</p>
<p id="kv17p2c1p7">
<span class="m-text m-primary">Atthi arahato akālamaccūti?</span><br />
</p>
<p id="kv17p2c1p8">
<span class="m-text m-primary">Na hevaṁ vattabbe …pe…</span><br />
</p>
<p id="kv17p2c1p9">
<span class="m-text m-primary">natthi arahato akālamaccūti?</span><br />
</p>
<p id="kv17p2c1p10">
<span class="m-text m-primary">Āmantā.</span><br />
</p>
<p id="kv17p2c1p11">
<span class="m-text m-primary">Yo arahantaṁ jīvitā voropeti, sati jīvite jīvitāvasese jīvitā voropeti, asati jīvite jīvitāvasese jīvitā voropetīti?</span><br />
</p>
<p id="kv17p2c1p12">
<span class="m-text m-primary">Sati jīvite jīvitāvasese jīvitā voropetīti.</span><br />
</p>
<p id="kv17p2c1p13">
<span class="m-text m-primary">Hañci sati jīvite jīvitāvasese jīvitā voropeti, no ca vata re vattabbe—</span><br />
</p>
<p id="kv17p2c1p14">
<span class="m-text m-primary">“natthi arahato akālamaccū”ti.</span><br />
</p>
<p id="kv17p2c1p15">
<span class="m-text m-primary">Asati jīvite jīvitāvasese jīvitā voropetīti, natthi arahantaghātakoti?</span><br />
</p>
<p id="kv17p2c1p16">
<span class="m-text m-primary">Na hevaṁ vattabbe …pe….</span><br />
</p>
<p id="kv17p2c2p1">
<span class="m-text m-primary">Natthi arahato akālamaccūti?</span><br />
</p>
<p id="kv17p2c2p2">
<span class="m-text m-primary">Āmantā.</span><br />
</p>
<p id="kv17p2c2p3">
<span class="m-text m-primary">Arahato kāye visaṁ na kameyya, satthaṁ na kameyya, aggi na kameyyāti?</span><br />
</p>
<p id="kv17p2c2p4">
<span class="m-text m-primary">Na hevaṁ vattabbe …pe…</span><br />
</p>
<p id="kv17p2c2p5">
<span class="m-text m-primary">nanu arahato kāye visaṁ kameyya, satthaṁ kameyya, aggi kameyyāti?</span><br />
</p>
<p id="kv17p2c2p6">
<span class="m-text m-primary">Āmantā.</span><br />
</p>
<p id="kv17p2c2p7">
<span class="m-text m-primary">Hañci arahato kāye visaṁ kameyya, satthaṁ kameyya, aggi kameyya, no ca vata re vattabbe—</span><br />
</p>
<p id="kv17p2c2p8">
<span class="m-text m-primary">“natthi arahato akālamaccū”ti.</span><br />
</p>
<p id="kv17p2c3p1">
<span class="m-text m-primary">Arahato kāye visaṁ na kameyya, satthaṁ na kameyya, aggi na kameyyāti?</span><br />
</p>
<p id="kv17p2c3p2">
<span class="m-text m-primary">Āmantā.</span><br />
</p>
<p id="kv17p2c3p3">
<span class="m-text m-primary">Natthi arahantaghātakoti?</span><br />
</p>
<p id="kv17p2c3p4">
<span class="m-text m-primary">Na hevaṁ vattabbe …pe….</span><br />
</p>
<p id="kv17p2c4p1">
<span class="m-text m-primary">Atthi arahato akālamaccūti?</span><br />
</p>
<p id="kv17p2c4p2">
<span class="m-text m-primary">Āmantā.</span><br />
</p>
<p id="kv17p2c4p3">
<span class="m-text m-primary">Nanu vuttaṁ bhagavatā—</span><br />
</p>
<p id="kv17p2c4p4">
<span class="m-text m-primary">“nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā byantībhāvaṁ vadāmi;</span><br />
</p>
<p id="kv17p2c4p5">
<span class="m-text m-primary">tañca kho diṭṭheva dhamme upapajjaṁ vā apare vā pariyāye”ti.</span><br />
</p>
<p id="kv17p2c4p6">
<span class="m-text m-primary">Attheva suttantoti?</span><br />
</p>
<p id="kv17p2c4p7">
<span class="m-text m-primary">Āmantā.</span><br />
</p>
<p id="kv17p2c4p8">
<span class="m-text m-primary">Tena hi natthi arahato akālamaccūti.</span><br />
</p>
<p id="kv17p2c4p9">
<span class="m-text m-primary">Natthi arahato akālamaccūtikathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>