<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/thi-ap0035.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/thi-ap0034.html">Previous</a></div>
<div class="m-col-t-6 m-text-right">
<a href="https://theravadan.org/pages/thi-ap0036.html">Next</a></div>
</div>
<p id="thi-ap35c0p2">
<span class="pali m-text">Khattiyāvagga</span><br />
</p>
<section id="sukkatheriapadana">
<span id="thi-ap35c0p3"></span><h2><span class="pali m-text">5. Sukkātherīapadāna</span></h2>
<p id="thi-ap35c1p1">
<span class="pali m-text">“Ekanavutito kappe,</span><br />
</p>
<p id="thi-ap35c1p2">
<span class="pali m-text">vipassī nāma nāyako;</span><br />
</p>
<p id="thi-ap35c1p3">
<span class="pali m-text">Uppajji cārudassano,</span><br />
</p>
<p id="thi-ap35c1p4">
<span class="pali m-text">sabbadhammavipassako.</span><br />
</p>
<p id="thi-ap35c2p1">
<span class="pali m-text">Tadāhaṁ bandhumatiyaṁ,</span><br />
</p>
<p id="thi-ap35c2p2">
<span class="pali m-text">jātā aññatare kule;</span><br />
</p>
<p id="thi-ap35c2p3">
<span class="pali m-text">Dhammaṁ sutvāna munino,</span><br />
</p>
<p id="thi-ap35c2p4">
<span class="pali m-text">pabbajiṁ anagāriyaṁ.</span><br />
</p>
<p id="thi-ap35c3p1">
<span class="pali m-text">Bahussutā dhammadharā,</span><br />
</p>
<p id="thi-ap35c3p2">
<span class="pali m-text">paṭibhānavatī tathā;</span><br />
</p>
<p id="thi-ap35c3p3">
<span class="pali m-text">Vicittakathikā cāpi,</span><br />
</p>
<p id="thi-ap35c3p4">
<span class="pali m-text">jinasāsanakārikā.</span><br />
</p>
<p id="thi-ap35c4p1">
<span class="pali m-text">Tadā dhammakathaṁ katvā,</span><br />
</p>
<p id="thi-ap35c4p2">
<span class="pali m-text">hitāya janataṁ bahuṁ;</span><br />
</p>
<p id="thi-ap35c4p3">
<span class="pali m-text">Tato cutāhaṁ tusitaṁ,</span><br />
</p>
<p id="thi-ap35c4p4">
<span class="pali m-text">upapannā yasassinī.</span><br />
</p>
<p id="thi-ap35c5p1">
<span class="pali m-text">Ekattiṁse ito kappe,</span><br />
</p>
<p id="thi-ap35c5p2">
<span class="pali m-text">sikhī viya sikhī jino;</span><br />
</p>
<p id="thi-ap35c5p3">
<span class="pali m-text">Tapanto yasasā loke,</span><br />
</p>
<p id="thi-ap35c5p4">
<span class="pali m-text">uppajji vadataṁ varo.</span><br />
</p>
<p id="thi-ap35c6p1">
<span class="pali m-text">Tadāpi pabbajitvāna,</span><br />
</p>
<p id="thi-ap35c6p2">
<span class="pali m-text">buddhasāsanakovidā;</span><br />
</p>
<p id="thi-ap35c6p3">
<span class="pali m-text">Jotetvā jinavākyāni,</span><br />
</p>
<p id="thi-ap35c6p4">
<span class="pali m-text">tatopi tidivaṁ gatā.</span><br />
</p>
<p id="thi-ap35c7p1">
<span class="pali m-text">Ekattiṁseva kappamhi,</span><br />
</p>
<p id="thi-ap35c7p2">
<span class="pali m-text">vessabhū nāma nāyako;</span><br />
</p>
<p id="thi-ap35c7p3">
<span class="pali m-text">Uppajjittha mahāñāṇī,</span><br />
</p>
<p id="thi-ap35c7p4">
<span class="pali m-text">tadāpi ca tathevahaṁ.</span><br />
</p>
<p id="thi-ap35c8p1">
<span class="pali m-text">Pabbajitvā dhammadharā,</span><br />
</p>
<p id="thi-ap35c8p2">
<span class="pali m-text">jotayiṁ jinasāsanaṁ;</span><br />
</p>
<p id="thi-ap35c8p3">
<span class="pali m-text">Gantvā marupuraṁ rammaṁ,</span><br />
</p>
<p id="thi-ap35c8p4">
<span class="pali m-text">anubhosiṁ mahāsukhaṁ.</span><br />
</p>
<p id="thi-ap35c9p1">
<span class="pali m-text">Imamhi bhaddake kappe,</span><br />
</p>
<p id="thi-ap35c9p2">
<span class="pali m-text">kakusandho jinuttamo;</span><br />
</p>
<p id="thi-ap35c9p3">
<span class="pali m-text">Uppajji narasaraṇo,</span><br />
</p>
<p id="thi-ap35c9p4">
<span class="pali m-text">tadāpi ca tathevahaṁ.</span><br />
</p>
<p id="thi-ap35c10p1">
<span class="pali m-text">Pabbajitvā munimataṁ,</span><br />
</p>
<p id="thi-ap35c10p2">
<span class="pali m-text">jotayitvā yathāyukaṁ;</span><br />
</p>
<p id="thi-ap35c10p3">
<span class="pali m-text">Tato cutāhaṁ tidivaṁ,</span><br />
</p>
<p id="thi-ap35c10p4">
<span class="pali m-text">agaṁ sabhavanaṁ yathā.</span><br />
</p>
<p id="thi-ap35c11p1">
<span class="pali m-text">Imasmiṁyeva kappamhi,</span><br />
</p>
<p id="thi-ap35c11p2">
<span class="pali m-text">koṇāgamananāyako;</span><br />
</p>
<p id="thi-ap35c11p3">
<span class="pali m-text">Uppajji lokasaraṇo,</span><br />
</p>
<p id="thi-ap35c11p4">
<span class="pali m-text">araṇo amataṅgato.</span><br />
</p>
<p id="thi-ap35c12p1">
<span class="pali m-text">Tadāpi pabbajitvāna,</span><br />
</p>
<p id="thi-ap35c12p2">
<span class="pali m-text">sāsane tassa tādino;</span><br />
</p>
<p id="thi-ap35c12p3">
<span class="pali m-text">Bahussutā dhammadharā,</span><br />
</p>
<p id="thi-ap35c12p4">
<span class="pali m-text">jotayiṁ jinasāsanaṁ.</span><br />
</p>
<p id="thi-ap35c13p1">
<span class="pali m-text">Imasmiṁyeva kappamhi,</span><br />
</p>
<p id="thi-ap35c13p2">
<span class="pali m-text">kassapo munimuttamo;</span><br />
</p>
<p id="thi-ap35c13p3">
<span class="pali m-text">Uppajji lokasaraṇo,</span><br />
</p>
<p id="thi-ap35c13p4">
<span class="pali m-text">araṇo maraṇantagū.</span><br />
</p>
<p id="thi-ap35c14p1">
<span class="pali m-text">Tassāpi naravīrassa,</span><br />
</p>
<p id="thi-ap35c14p2">
<span class="pali m-text">pabbajitvāna sāsane;</span><br />
</p>
<p id="thi-ap35c14p3">
<span class="pali m-text">Pariyāpuṭasaddhammā,</span><br />
</p>
<p id="thi-ap35c14p4">
<span class="pali m-text">paripucchā visāradā.</span><br />
</p>
<p id="thi-ap35c15p1">
<span class="pali m-text">Susīlā lajjinī ceva,</span><br />
</p>
<p id="thi-ap35c15p2">
<span class="pali m-text">tīsu sikkhāsu kovidā;</span><br />
</p>
<p id="thi-ap35c15p3">
<span class="pali m-text">Bahuṁ dhammakathaṁ katvā,</span><br />
</p>
<p id="thi-ap35c15p4">
<span class="pali m-text">yāvajīvaṁ mahāmune.</span><br />
</p>
<p id="thi-ap35c16p1">
<span class="pali m-text">Tena kammavipākena,</span><br />
</p>
<p id="thi-ap35c16p2">
<span class="pali m-text">cetanāpaṇidhīhi ca;</span><br />
</p>
<p id="thi-ap35c16p3">
<span class="pali m-text">Jahitvā mānusaṁ dehaṁ,</span><br />
</p>
<p id="thi-ap35c16p4">
<span class="pali m-text">tāvatiṁsamagacchahaṁ.</span><br />
</p>
<p id="thi-ap35c17p1">
<span class="pali m-text">Pacchime ca bhave dāni,</span><br />
</p>
<p id="thi-ap35c17p2">
<span class="pali m-text">giribbajapuruttame;</span><br />
</p>
<p id="thi-ap35c17p3">
<span class="pali m-text">Jātā seṭṭhikule phīte,</span><br />
</p>
<p id="thi-ap35c17p4">
<span class="pali m-text">mahāratanasañcaye.</span><br />
</p>
<p id="thi-ap35c18p1">
<span class="pali m-text">Yadā bhikkhusahassena,</span><br />
</p>
<p id="thi-ap35c18p2">
<span class="pali m-text">parivuto lokanāyako;</span><br />
</p>
<p id="thi-ap35c18p3">
<span class="pali m-text">Upāgami rājagahaṁ,</span><br />
</p>
<p id="thi-ap35c18p4">
<span class="pali m-text">sahassakkhena vaṇṇito.</span><br />
</p>
<p id="thi-ap35c19p1">
<span class="pali m-text">Danto dantehi saha purāṇajaṭilehi,</span><br />
</p>
<p id="thi-ap35c19p2">
<span class="pali m-text">Vippamutto vippamuttehi;</span><br />
</p>
<p id="thi-ap35c19p3">
<span class="pali m-text">Siṅgīnikkhasavaṇṇo,</span><br />
</p>
<p id="thi-ap35c19p4">
<span class="pali m-text">Rājagahaṁ pāvisi bhagavā.</span><br />
</p>
<p id="thi-ap35c20p1">
<span class="pali m-text">Disvā buddhānubhāvaṁ taṁ,</span><br />
</p>
<p id="thi-ap35c20p2">
<span class="pali m-text">sutvāva guṇasañcayaṁ;</span><br />
</p>
<p id="thi-ap35c20p3">
<span class="pali m-text">Buddhe cittaṁ pasādetvā,</span><br />
</p>
<p id="thi-ap35c20p4">
<span class="pali m-text">pūjayiṁ taṁ yathābalaṁ.</span><br />
</p>
<p id="thi-ap35c21p1">
<span class="pali m-text">Aparena ca kālena,</span><br />
</p>
<p id="thi-ap35c21p2">
<span class="pali m-text">dhammadinnāya santike;</span><br />
</p>
<p id="thi-ap35c21p3">
<span class="pali m-text">Agārā nikkhamitvāna,</span><br />
</p>
<p id="thi-ap35c21p4">
<span class="pali m-text">pabbajiṁ anagāriyaṁ.</span><br />
</p>
<p id="thi-ap35c22p1">
<span class="pali m-text">Kesesu chijjamānesu,</span><br />
</p>
<p id="thi-ap35c22p2">
<span class="pali m-text">kilese jhāpayiṁ ahaṁ;</span><br />
</p>
<p id="thi-ap35c22p3">
<span class="pali m-text">Uggahiṁ sāsanaṁ sabbaṁ,</span><br />
</p>
<p id="thi-ap35c22p4">
<span class="pali m-text">pabbajitvā cirenahaṁ.</span><br />
</p>
<p id="thi-ap35c23p1">
<span class="pali m-text">Tato dhammamadesesiṁ,</span><br />
</p>
<p id="thi-ap35c23p2">
<span class="pali m-text">mahājanasamāgame;</span><br />
</p>
<p id="thi-ap35c23p3">
<span class="pali m-text">Dhamme desiyamānamhi,</span><br />
</p>
<p id="thi-ap35c23p4">
<span class="pali m-text">dhammābhisamayo ahu.</span><br />
</p>
<p id="thi-ap35c24p1">
<span class="pali m-text">Nekapāṇasahassānaṁ,</span><br />
</p>
<p id="thi-ap35c24p2">
<span class="pali m-text">taṁ viditvātivimhito;</span><br />
</p>
<p id="thi-ap35c24p3">
<span class="pali m-text">Abhippasanno me yakkho,</span><br />
</p>
<p id="thi-ap35c24p4">
<span class="pali m-text">bhamitvāna giribbajaṁ.</span><br />
</p>
<p id="thi-ap35c25p1">
<span class="pali m-text">Kiṁ me katā rājagahe manussā,</span><br />
</p>
<p id="thi-ap35c25p2">
<span class="pali m-text">Madhuṁ pītāva acchare;</span><br />
</p>
<p id="thi-ap35c25p3">
<span class="pali m-text">Ye sukkaṁ na upāsanti,</span><br />
</p>
<p id="thi-ap35c25p4">
<span class="pali m-text">Desentiṁ amataṁ padaṁ.</span><br />
</p>
<p id="thi-ap35c26p1">
<span class="pali m-text">Tañca appaṭivānīyaṁ,</span><br />
</p>
<p id="thi-ap35c26p2">
<span class="pali m-text">asecanakamojavaṁ;</span><br />
</p>
<p id="thi-ap35c26p3">
<span class="pali m-text">Pivanti maññe sappaññā,</span><br />
</p>
<p id="thi-ap35c26p4">
<span class="pali m-text">valāhakamivaddhagū.</span><br />
</p>
<p id="thi-ap35c27p1">
<span class="pali m-text">Iddhīsu ca vasī homi,</span><br />
</p>
<p id="thi-ap35c27p2">
<span class="pali m-text">dibbāya sotadhātuyā;</span><br />
</p>
<p id="thi-ap35c27p3">
<span class="pali m-text">Cetopariyañāṇassa,</span><br />
</p>
<p id="thi-ap35c27p4">
<span class="pali m-text">vasī homi mahāmune.</span><br />
</p>
<p id="thi-ap35c28p1">
<span class="pali m-text">Pubbenivāsaṁ jānāmi,</span><br />
</p>
<p id="thi-ap35c28p2">
<span class="pali m-text">dibbacakkhu visodhitaṁ;</span><br />
</p>
<p id="thi-ap35c28p3">
<span class="pali m-text">Sabbāsavā parikkhīṇā,</span><br />
</p>
<p id="thi-ap35c28p4">
<span class="pali m-text">natthi dāni punabbhavo.</span><br />
</p>
<p id="thi-ap35c29p1">
<span class="pali m-text">Atthadhammaniruttīsu,</span><br />
</p>
<p id="thi-ap35c29p2">
<span class="pali m-text">paṭibhāne tatheva ca;</span><br />
</p>
<p id="thi-ap35c29p3">
<span class="pali m-text">Ñāṇaṁ mama mahāvīra,</span><br />
</p>
<p id="thi-ap35c29p4">
<span class="pali m-text">uppannaṁ tava santike.</span><br />
</p>
<p id="thi-ap35c30p1">
<span class="pali m-text">Kilesā jhāpitā mayhaṁ,</span><br />
</p>
<p id="thi-ap35c30p2">
<span class="pali m-text">…pe…</span><br />
</p>
<p id="thi-ap35c30p3">
<span class="pali m-text">viharāmi anāsavā.</span><br />
</p>
<p id="thi-ap35c31p1">
<span class="pali m-text">Svāgataṁ vata me āsi,</span><br />
</p>
<p id="thi-ap35c31p2">
<span class="pali m-text">…pe…</span><br />
</p>
<p id="thi-ap35c31p3">
<span class="pali m-text">kataṁ buddhassa sāsanaṁ.</span><br />
</p>
<p id="thi-ap35c32p1">
<span class="pali m-text">Paṭisambhidā catasso,</span><br />
</p>
<p id="thi-ap35c32p2">
<span class="pali m-text">…pe…</span><br />
</p>
<p id="thi-ap35c32p3">
<span class="pali m-text">kataṁ buddhassa sāsanaṁ”.</span><br />
</p>
<p id="thi-ap35c33p1">
<span class="pali m-text">Itthaṁ sudaṁ sukkā bhikkhunī imā gāthāyo abhāsitthāti.</span><br />
</p>
<p id="thi-ap35c34p1">
<span class="pali m-text">Sukkātheriyāpadānaṁ pañcamaṁ.</span><br />
</p>
<p id="thi-ap35c34p2">
<span class="pali m-text">Pañcamaṁ bhāṇavāraṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/thi-ap0034.html">Previous</a></div>
<div class="m-col-t-6 m-text-right">
<a href="https://theravadan.org/pages/thi-ap0036.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>