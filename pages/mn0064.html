<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 64 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/mn0064.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-mn-index.html">mn</a> &raquo;
          </span>
          Majjhima Nikāya 64
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/mn0063.html">Previous</a></div>
<div class="m-col-t-6 m-text-right">
<a href="../pages/mn0065.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 64</span></p>
<section id="mahamalukyasutta">
<span id="mn64c0p2"></span><h2><span class="pali m-text">Mahāmālukyasutta</span></h2>
<p><span class="sujato m-text">The Longer Discourse With Māluṅkya</span></p>
<p id="mn64c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn64c1p2">
<span class="pali m-text">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn64c1p3">
<span class="pali m-text">Tatra kho bhagavā bhikkhū āmantesi:</span><br />
<span class="sujato m-text">There the Buddha addressed the mendicants,</span><br />
</p>
<p id="mn64c1p4">
<span class="pali m-text">“bhikkhavo”ti.</span><br />
<span class="sujato m-text">“Mendicants!”</span><br />
</p>
<p id="mn64c1p5">
<span class="pali m-text">“Bhadante”ti te bhikkhū bhagavato paccassosuṁ.</span><br />
<span class="sujato m-text">“Venerable sir,” they replied.</span><br />
</p>
<p id="mn64c1p6">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn64c2p1">
<span class="pali m-text">“dhāretha no tumhe, bhikkhave, mayā desitāni pañcorambhāgiyāni saṁyojanānī”ti?</span><br />
<span class="sujato m-text">“Mendicants, do you remember the five lower fetters that I taught?”</span><br />
</p>
<p id="mn64c2p2">
<span class="pali m-text">Evaṁ vutte, āyasmā mālukyaputto bhagavantaṁ etadavoca:</span><br />
<span class="sujato m-text">When he said this, Venerable Māluṅkyaputta said to him,</span><br />
</p>
<p id="mn64c2p3">
<span class="pali m-text">“ahaṁ kho, bhante, dhāremi bhagavatā desitāni pañcorambhāgiyāni saṁyojanānī”ti.</span><br />
<span class="sujato m-text">“Sir, I remember them.”</span><br />
</p>
<p id="mn64c2p4">
<span class="pali m-text">“Yathā kathaṁ pana tvaṁ, mālukyaputta, dhāresi mayā desitāni pañcorambhāgiyāni saṁyojanānī”ti?</span><br />
<span class="sujato m-text">“But how do you remember them?”</span><br />
</p>
<p id="mn64c2p5">
<span class="pali m-text">“Sakkāyadiṭṭhiṁ kho ahaṁ, bhante, bhagavatā orambhāgiyaṁ saṁyojanaṁ desitaṁ dhāremi;</span><br />
<span class="sujato m-text">“I remember the lower fetters taught by the Buddha as follows: identity view,</span><br />
</p>
<p id="mn64c2p6">
<span class="pali m-text">vicikicchaṁ kho ahaṁ, bhante, bhagavatā orambhāgiyaṁ saṁyojanaṁ desitaṁ dhāremi;</span><br />
<span class="sujato m-text">doubt,</span><br />
</p>
<p id="mn64c2p7">
<span class="pali m-text">sīlabbataparāmāsaṁ kho ahaṁ, bhante, bhagavatā orambhāgiyaṁ saṁyojanaṁ desitaṁ dhāremi;</span><br />
<span class="sujato m-text">misapprehension of precepts and observances,</span><br />
</p>
<p id="mn64c2p8">
<span class="pali m-text">kāmacchandaṁ kho ahaṁ, bhante, bhagavatā orambhāgiyaṁ saṁyojanaṁ desitaṁ dhāremi;</span><br />
<span class="sujato m-text">sensual desire,</span><br />
</p>
<p id="mn64c2p9">
<span class="pali m-text">byāpādaṁ kho ahaṁ, bhante, bhagavatā orambhāgiyaṁ saṁyojanaṁ desitaṁ dhāremi.</span><br />
<span class="sujato m-text">and ill will.</span><br />
</p>
<p id="mn64c2p10">
<span class="pali m-text">Evaṁ kho ahaṁ, bhante, dhāremi bhagavatā desitāni pañcorambhāgiyāni saṁyojanānī”ti.</span><br />
<span class="sujato m-text">That’s how I remember the five lower fetters taught by the Buddha.”</span><br />
</p>
<p id="mn64c3p1">
<span class="pali m-text">“Kassa kho nāma tvaṁ, mālukyaputta, imāni evaṁ pañcorambhāgiyāni saṁyojanāni desitāni dhāresi?</span><br />
<span class="sujato m-text">“Who on earth do you remember being taught the five lower fetters in that way?</span><br />
</p>
<p id="mn64c3p2">
<span class="pali m-text">Nanu, mālukyaputta, aññatitthiyā paribbājakā iminā taruṇūpamena upārambhena upārambhissanti?</span><br />
<span class="sujato m-text">Wouldn’t the wanderers of other religions fault you using the simile of the infant?</span><br />
</p>
<p id="mn64c3p3">
<span class="pali m-text">Daharassa hi, mālukyaputta, kumārassa mandassa uttānaseyyakassa sakkāyotipi na hoti, kuto panassa uppajjissati sakkāyadiṭṭhi?</span><br />
<span class="sujato m-text">For a little baby doesn’t even have a concept of ‘identity’, so how could identity view possibly arise in them?</span><br />
</p>
<p id="mn64c3p4">
<span class="pali m-text">Anusetvevassa sakkāyadiṭṭhānusayo.</span><br />
<span class="sujato m-text">Yet the underlying tendency to identity view still lies within them.</span><br />
</p>
<p id="mn64c3p5">
<span class="pali m-text">Daharassa hi, mālukyaputta, kumārassa mandassa uttānaseyyakassa dhammātipi na hoti, kuto panassa uppajjissati dhammesu vicikicchā?</span><br />
<span class="sujato m-text">A little baby doesn’t even have a concept of ‘teachings’, so how could doubt about the teachings possibly arise in them?</span><br />
</p>
<p id="mn64c3p6">
<span class="pali m-text">Anusetvevassa vicikicchānusayo.</span><br />
<span class="sujato m-text">Yet the underlying tendency to doubt still lies within them.</span><br />
</p>
<p id="mn64c3p7">
<span class="pali m-text">Daharassa hi, mālukyaputta, kumārassa mandassa uttānaseyyakassa sīlātipi na hoti, kuto panassa uppajjissati sīlesu sīlabbataparāmāso?</span><br />
<span class="sujato m-text">A little baby doesn’t even have a concept of ‘precepts’, so how could misapprehension of precepts and observances possibly arise in them?</span><br />
</p>
<p id="mn64c3p8">
<span class="pali m-text">Anusetvevassa sīlabbataparāmāsānusayo.</span><br />
<span class="sujato m-text">Yet the underlying tendency to misapprehension of precepts and observances still lies within them.</span><br />
</p>
<p id="mn64c3p9">
<span class="pali m-text">Daharassa hi, mālukyaputta, kumārassa mandassa uttānaseyyakassa kāmātipi na hoti, kuto panassa uppajjissati kāmesu kāmacchando?</span><br />
<span class="sujato m-text">A little baby doesn’t even have a concept of ‘sensual pleasures’, so how could desire for sensual pleasures possibly arise in them?</span><br />
</p>
<p id="mn64c3p10">
<span class="pali m-text">Anusetvevassa kāmarāgānusayo.</span><br />
<span class="sujato m-text">Yet the underlying tendency to sensual desire still lies within them.</span><br />
</p>
<p id="mn64c3p11">
<span class="pali m-text">Daharassa hi, mālukyaputta, kumārassa mandassa uttānaseyyakassa sattātipi na hoti, kuto panassa uppajjissati sattesu byāpādo?</span><br />
<span class="sujato m-text">A little baby doesn’t even have a concept of ‘sentient beings’, so how could ill will for sentient beings possibly arise in them?</span><br />
</p>
<p id="mn64c3p12">
<span class="pali m-text">Anusetvevassa byāpādānusayo.</span><br />
<span class="sujato m-text">Yet the underlying tendency to ill will still lies within them.</span><br />
</p>
<p id="mn64c3p13">
<span class="pali m-text">Nanu, mālukyaputta, aññatitthiyā paribbājakā iminā taruṇūpamena upārambhena upārambhissantī”ti?</span><br />
<span class="sujato m-text">Wouldn’t the wanderers of other religions fault you using the simile of the infant?”</span><br />
</p>
<p id="mn64c4p1">
<span class="pali m-text">Evaṁ vutte, āyasmā ānando bhagavantaṁ etadavoca:</span><br />
<span class="sujato m-text">When he said this, Venerable Ānanda said to the Buddha,</span><br />
</p>
<p id="mn64c4p2">
<span class="pali m-text">“etassa, bhagavā, kālo, etassa, sugata, kālo</span><br />
<span class="sujato m-text">“Now is the time, Blessed One! Now is the time, Holy One!</span><br />
</p>
<p id="mn64c4p3">
<span class="pali m-text">yaṁ bhagavā pañcorambhāgiyāni saṁyojanāni deseyya. Bhagavato sutvā bhikkhū dhāressantī”ti.</span><br />
<span class="sujato m-text">May the Buddha teach the five lower fetters. The mendicants will listen and remember it.”</span><br />
</p>
<p id="mn64c4p4">
<span class="pali m-text">“Tena hānanda, suṇāhi, sādhukaṁ manasi karohi; bhāsissāmī”ti.</span><br />
<span class="sujato m-text">“Well then, Ānanda, listen and apply your mind well, I will speak.”</span><br />
</p>
<p id="mn64c4p5">
<span class="pali m-text">“Evaṁ, bhante”ti kho āyasmā ānando bhagavato paccassosi.</span><br />
<span class="sujato m-text">“Yes, sir,” Ānanda replied.</span><br />
</p>
<p id="mn64c4p6">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn64c5p1">
<span class="pali m-text">“Idhānanda, assutavā puthujjano ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto</span><br />
<span class="sujato m-text">“Ānanda, take an unlearned ordinary person who has not seen the noble ones, and is neither skilled nor trained in the teaching of the noble ones. They’ve not seen true persons, and are neither skilled nor trained in the teaching of the true persons.</span><br />
</p>
<p id="mn64c5p2">
<span class="pali m-text">sakkāyadiṭṭhipariyuṭṭhitena cetasā viharati sakkāyadiṭṭhiparetena;</span><br />
<span class="sujato m-text">Their heart is overcome and mired in identity view,</span><br />
</p>
<p id="mn64c5p3">
<span class="pali m-text">uppannāya ca sakkāyadiṭṭhiyā nissaraṇaṁ yathābhūtaṁ nappajānāti.</span><br />
<span class="sujato m-text">and they don’t truly understand the escape from identity view that has arisen.</span><br />
</p>
<p id="mn64c5p4">
<span class="pali m-text">Tassa sā sakkāyadiṭṭhi thāmagatā appaṭivinītā orambhāgiyaṁ saṁyojanaṁ.</span><br />
<span class="sujato m-text">That identity view is reinforced in them, not eliminated: it is a lower fetter.</span><br />
</p>
<p id="mn64c5p5">
<span class="pali m-text">Vicikicchāpariyuṭṭhitena cetasā viharati vicikicchāparetena;</span><br />
<span class="sujato m-text">Their heart is overcome and mired in doubt,</span><br />
</p>
<p id="mn64c5p6">
<span class="pali m-text">uppannāya ca vicikicchāya nissaraṇaṁ yathābhūtaṁ nappajānāti.</span><br />
<span class="sujato m-text">and they don’t truly understand the escape from doubt that has arisen.</span><br />
</p>
<p id="mn64c5p7">
<span class="pali m-text">Tassa sā vicikicchā thāmagatā appaṭivinītā orambhāgiyaṁ saṁyojanaṁ.</span><br />
<span class="sujato m-text">That doubt is reinforced in them, not eliminated: it is a lower fetter.</span><br />
</p>
<p id="mn64c5p8">
<span class="pali m-text">Sīlabbataparāmāsapariyuṭṭhitena cetasā viharati sīlabbataparāmāsaparetena;</span><br />
<span class="sujato m-text">Their heart is overcome and mired in misapprehension of precepts and observances,</span><br />
</p>
<p id="mn64c5p9">
<span class="pali m-text">uppannassa ca sīlabbataparāmāsassa nissaraṇaṁ yathābhūtaṁ nappajānāti.</span><br />
<span class="sujato m-text">and they don’t truly understand the escape from misapprehension of precepts and observances that has arisen.</span><br />
</p>
<p id="mn64c5p10">
<span class="pali m-text">Tassa so sīlabbataparāmāso thāmagato appaṭivinīto orambhāgiyaṁ saṁyojanaṁ.</span><br />
<span class="sujato m-text">That misapprehension of precepts and observances is reinforced in them, not eliminated: it is a lower fetter.</span><br />
</p>
<p id="mn64c5p11">
<span class="pali m-text">Kāmarāgapariyuṭṭhitena cetasā viharati kāmarāgaparetena;</span><br />
<span class="sujato m-text">Their heart is overcome and mired in sensual desire,</span><br />
</p>
<p id="mn64c5p12">
<span class="pali m-text">uppannassa ca kāmarāgassa nissaraṇaṁ yathābhūtaṁ nappajānāti.</span><br />
<span class="sujato m-text">and they don’t truly understand the escape from sensual desire that has arisen.</span><br />
</p>
<p id="mn64c5p13">
<span class="pali m-text">Tassa so kāmarāgo thāmagato appaṭivinīto orambhāgiyaṁ saṁyojanaṁ.</span><br />
<span class="sujato m-text">That sensual desire is reinforced in them, not eliminated: it is a lower fetter.</span><br />
</p>
<p id="mn64c5p14">
<span class="pali m-text">Byāpādapariyuṭṭhitena cetasā viharati byāpādaparetena;</span><br />
<span class="sujato m-text">Their heart is overcome and mired in ill will,</span><br />
</p>
<p id="mn64c5p15">
<span class="pali m-text">uppannassa ca byāpādassa nissaraṇaṁ yathābhūtaṁ nappajānāti.</span><br />
<span class="sujato m-text">and they don’t truly understand the escape from ill will that has arisen.</span><br />
</p>
<p id="mn64c5p16">
<span class="pali m-text">Tassa so byāpādo thāmagato appaṭivinīto orambhāgiyaṁ saṁyojanaṁ.</span><br />
<span class="sujato m-text">That ill will is reinforced in them, not eliminated: it is a lower fetter.</span><br />
</p>
<p id="mn64c6p1">
<span class="pali m-text">Sutavā ca kho, ānanda, ariyasāvako ariyānaṁ dassāvī ariyadhammassa kovido ariyadhamme suvinīto, sappurisānaṁ dassāvī sappurisadhammassa kovido sappurisadhamme suvinīto na sakkāyadiṭṭhipariyuṭṭhitena cetasā viharati na sakkāyadiṭṭhiparetena;</span><br />
<span class="sujato m-text">But a learned noble disciple has seen the noble ones, and is skilled and trained in the teaching of the noble ones. They’ve seen true persons, and are skilled and trained in the teaching of the true persons. Their heart is not overcome and mired in identity view,</span><br />
</p>
<p id="mn64c6p2">
<span class="pali m-text">uppannāya ca sakkāyadiṭṭhiyā nissaraṇaṁ yathābhūtaṁ pajānāti.</span><br />
<span class="sujato m-text">and they truly understand the escape from identity view that has arisen.</span><br />
</p>
<p id="mn64c6p3">
<span class="pali m-text">Tassa sā sakkāyadiṭṭhi sānusayā pahīyati.</span><br />
<span class="sujato m-text">That identity view, along with any underlying tendency to it, is given up in them.</span><br />
</p>
<p id="mn64c6p4">
<span class="pali m-text">Na vicikicchāpariyuṭṭhitena cetasā viharati na vicikicchāparetena;</span><br />
<span class="sujato m-text">Their heart is not overcome and mired in doubt,</span><br />
</p>
<p id="mn64c6p5">
<span class="pali m-text">uppannāya ca vicikicchāya nissaraṇaṁ yathābhūtaṁ pajānāti.</span><br />
<span class="sujato m-text">and they truly understand the escape from doubt that has arisen.</span><br />
</p>
<p id="mn64c6p6">
<span class="pali m-text">Tassa sā vicikicchā sānusayā pahīyati.</span><br />
<span class="sujato m-text">That doubt, along with any underlying tendency to it, is given up in them.</span><br />
</p>
<p id="mn64c6p7">
<span class="pali m-text">Na sīlabbataparāmāsapariyuṭṭhitena cetasā viharati na sīlabbataparāmāsaparetena;</span><br />
<span class="sujato m-text">Their heart is not overcome and mired in misapprehension of precepts and observances,</span><br />
</p>
<p id="mn64c6p8">
<span class="pali m-text">uppannassa ca sīlabbataparāmāsassa nissaraṇaṁ yathābhūtaṁ pajānāti.</span><br />
<span class="sujato m-text">and they truly understand the escape from misapprehension of precepts and observances that has arisen.</span><br />
</p>
<p id="mn64c6p9">
<span class="pali m-text">Tassa so sīlabbataparāmāso sānusayo pahīyati.</span><br />
<span class="sujato m-text">That misapprehension of precepts and observances, along with any underlying tendency to it, is given up in them.</span><br />
</p>
<p id="mn64c6p10">
<span class="pali m-text">Na kāmarāgapariyuṭṭhitena cetasā viharati na kāmarāgaparetena;</span><br />
<span class="sujato m-text">Their heart is not overcome and mired in sensual desire,</span><br />
</p>
<p id="mn64c6p11">
<span class="pali m-text">uppannassa ca kāmarāgassa nissaraṇaṁ yathābhūtaṁ pajānāti.</span><br />
<span class="sujato m-text">and they truly understand the escape from sensual desire that has arisen.</span><br />
</p>
<p id="mn64c6p12">
<span class="pali m-text">Tassa so kāmarāgo sānusayo pahīyati.</span><br />
<span class="sujato m-text">That sensual desire, along with any underlying tendency to it, is given up in them.</span><br />
</p>
<p id="mn64c6p13">
<span class="pali m-text">Na byāpādapariyuṭṭhitena cetasā viharati na byāpādaparetena;</span><br />
<span class="sujato m-text">Their heart is not overcome and mired in ill will,</span><br />
</p>
<p id="mn64c6p14">
<span class="pali m-text">uppannassa ca byāpādassa nissaraṇaṁ yathābhūtaṁ pajānāti.</span><br />
<span class="sujato m-text">and they truly understand the escape from ill will that has arisen.</span><br />
</p>
<p id="mn64c6p15">
<span class="pali m-text">Tassa so byāpādo sānusayo pahīyati.</span><br />
<span class="sujato m-text">That ill will, along with any underlying tendency to it, is given up in them.</span><br />
</p>
<p id="mn64c6p16">
<span class="pali m-text">Yo, ānanda, maggo yā paṭipadā pañcannaṁ orambhāgiyānaṁ saṁyojanānaṁ pahānāya taṁ maggaṁ taṁ paṭipadaṁ anāgamma pañcorambhāgiyāni saṁyojanāni ñassati vā dakkhati vā pajahissati vāti—netaṁ ṭhānaṁ vijjati.</span><br />
<span class="sujato m-text">There is a path and a practice for giving up the five lower fetters. It’s not possible to know or see or give up the five lower fetters without relying on that path and that practice.</span><br />
</p>
<p id="mn64c6p17">
<span class="pali m-text">Seyyathāpi, ānanda, mahato rukkhassa tiṭṭhato sāravato tacaṁ acchetvā phegguṁ acchetvā sāracchedo bhavissatīti—</span><br />
<span class="sujato m-text">Suppose there was a large tree standing with heartwood. It’s not possible to cut out the heartwood without having cut through the bark and the softwood.</span><br />
</p>
<p id="mn64c6p18">
<span class="pali m-text">netaṁ ṭhānaṁ vijjati;</span><br />
</p>
<p id="mn64c6p19">
<span class="pali m-text">evameva kho, ānanda, yo maggo yā paṭipadā pañcannaṁ orambhāgiyānaṁ saṁyojanānaṁ pahānāya taṁ maggaṁ taṁ paṭipadaṁ anāgamma pañcorambhāgiyāni saṁyojanāni ñassati vā dakkhati vā pajahissati vāti—netaṁ ṭhānaṁ vijjati.</span><br />
<span class="sujato m-text">In the same way, there is a path and a practice for giving up the five lower fetters. It’s not possible to know or see or give up the five lower fetters without relying on that path and that practice.</span><br />
</p>
<p id="mn64c7p1">
<span class="pali m-text">Yo ca kho, ānanda, maggo yā paṭipadā pañcannaṁ orambhāgiyānaṁ saṁyojanānaṁ pahānāya taṁ maggaṁ taṁ paṭipadaṁ āgamma pañcorambhāgiyāni saṁyojanāni ñassati vā dakkhati vā pajahissati vāti—ṭhānametaṁ vijjati.</span><br />
<span class="sujato m-text">There is a path and a practice for giving up the five lower fetters. It is possible to know and see and give up the five lower fetters by relying on that path and that practice.</span><br />
</p>
<p id="mn64c8p1">
<span class="pali m-text">Seyyathāpi, ānanda, mahato rukkhassa tiṭṭhato sāravato tacaṁ chetvā phegguṁ chetvā sāracchedo bhavissatīti—ṭhānametaṁ vijjati.</span><br />
<span class="sujato m-text">Suppose there was a large tree standing with heartwood. It is possible to cut out the heartwood after having cut through the bark and the softwood.</span><br />
</p>
<p id="mn64c8p2">
<span class="pali m-text">evameva kho, ānanda, yo maggo yā paṭipadā pañcannaṁ orambhāgiyānaṁ saṁyojanānaṁ pahānāya taṁ maggaṁ taṁ paṭipadaṁ āgamma pañcorambhāgiyāni saṁyojanāni ñassati vā dakkhati vā pajahissati vāti—ṭhānametaṁ vijjati.</span><br />
<span class="sujato m-text">In the same way, there is a path and a practice for giving up the five lower fetters. It is possible to know and see and give up the five lower fetters by relying on that path and that practice.</span><br />
</p>
<p id="mn64c8p3">
<span class="pali m-text">Seyyathāpi, ānanda, gaṅgā nadī pūrā udakassa samatittikā kākapeyyā.</span><br />
<span class="sujato m-text">Suppose the river Ganges was full to the brim so a crow could drink from it.</span><br />
</p>
<p id="mn64c8p4">
<span class="pali m-text">Atha dubbalako puriso āgaccheyya:</span><br />
<span class="sujato m-text">Then along comes a feeble person, who thinks:</span><br />
</p>
<p id="mn64c8p5">
<span class="pali m-text">‘ahaṁ imissā gaṅgāya nadiyā tiriyaṁ bāhāya sotaṁ chetvā sotthinā pāraṁ gacchissāmī’ti;</span><br />
<span class="sujato m-text">‘By swimming with my arms I’ll safely cross over to the far shore of the Ganges.’</span><br />
</p>
<p id="mn64c8p6">
<span class="pali m-text">so na sakkuṇeyya gaṅgāya nadiyā tiriyaṁ bāhāya sotaṁ chetvā sotthinā pāraṁ gantuṁ.</span><br />
<span class="sujato m-text">But they’re not able to do so.</span><br />
</p>
<p id="mn64c8p7">
<span class="pali m-text">Evameva kho, ānanda, yesaṁ kesañci sakkāyanirodhāya dhamme desiyamāne cittaṁ na pakkhandati nappasīdati na santiṭṭhati na vimuccati;</span><br />
<span class="sujato m-text">In the same way, when the Dhamma is being taught for the cessation of identity view, someone whose mind isn’t eager, confident, settled, and decided</span><br />
</p>
<p id="mn64c8p8">
<span class="pali m-text">seyyathāpi so dubbalako puriso evamete daṭṭhabbā.</span><br />
<span class="sujato m-text">should be regarded as being like that feeble person.</span><br />
</p>
<p id="mn64c8p9">
<span class="pali m-text">Seyyathāpi, ānanda, gaṅgā nadī pūrā udakassa samatittikā kākapeyyā.</span><br />
<span class="sujato m-text">Suppose the river Ganges was full to the brim so a crow could drink from it.</span><br />
</p>
<p id="mn64c8p10">
<span class="pali m-text">Atha balavā puriso āgaccheyya:</span><br />
<span class="sujato m-text">Then along comes a strong person, who thinks:</span><br />
</p>
<p id="mn64c8p11">
<span class="pali m-text">‘ahaṁ imissā gaṅgāya nadiyā tiriyaṁ bāhāya sotaṁ chetvā sotthinā pāraṁ gacchissāmī’ti;</span><br />
<span class="sujato m-text">‘By swimming with my arms I’ll safely cross over to the far shore of the Ganges.’</span><br />
</p>
<p id="mn64c8p12">
<span class="pali m-text">so sakkuṇeyya gaṅgāya nadiyā tiriyaṁ bāhāya sotaṁ chetvā sotthinā pāraṁ gantuṁ.</span><br />
<span class="sujato m-text">And they are able to do so.</span><br />
</p>
<p id="mn64c8p13">
<span class="pali m-text">Evameva kho, ānanda, yesaṁ kesañci sakkāyanirodhāya dhamme desiyamāne cittaṁ pakkhandati pasīdati santiṭṭhati vimuccati;</span><br />
<span class="sujato m-text">In the same way, when the Dhamma is being taught for the cessation of identity view, someone whose mind is eager, confident, settled, and decided</span><br />
</p>
<p id="mn64c8p14">
<span class="pali m-text">seyyathāpi so balavā puriso evamete daṭṭhabbā.</span><br />
<span class="sujato m-text">should be regarded as being like that strong person.</span><br />
</p>
<p id="mn64c9p1">
<span class="pali m-text">Katamo cānanda, maggo, katamā paṭipadā pañcannaṁ orambhāgiyānaṁ saṁyojanānaṁ pahānāya?</span><br />
<span class="sujato m-text">And what, Ānanda, is the path and the practice for giving up the five lower fetters?</span><br />
</p>
<p id="mn64c9p2">
<span class="pali m-text">Idhānanda, bhikkhu upadhivivekā akusalānaṁ dhammānaṁ pahānā sabbaso kāyaduṭṭhullānaṁ paṭippassaddhiyā vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.</span><br />
<span class="sujato m-text">It’s when a mendicant—due to the seclusion from attachments, the giving up of unskillful qualities, and the complete settling of physical discomfort—quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="mn64c9p3">
<span class="pali m-text">So yadeva tattha hoti rūpagataṁ vedanāgataṁ saññāgataṁ saṅkhāragataṁ viññāṇagataṁ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.</span><br />
<span class="sujato m-text">They contemplate the phenomena there—included in form, feeling, perception, choices, and consciousness—as impermanent, as suffering, as diseased, as a boil, as a dart, as misery, as an affliction, as alien, as falling apart, as empty, as not-self.</span><br />
</p>
<p id="mn64c9p4">
<span class="pali m-text">So tehi dhammehi cittaṁ paṭivāpeti.</span><br />
<span class="sujato m-text">They turn their mind away from those things,</span><br />
</p>
<p id="mn64c9p5">
<span class="pali m-text">So tehi dhammehi cittaṁ paṭivāpetvā amatāya dhātuyā cittaṁ upasaṁharati:</span><br />
<span class="sujato m-text">and apply it to the deathless element:</span><br />
</p>
<p id="mn64c9p6">
<span class="pali m-text">‘etaṁ santaṁ etaṁ paṇītaṁ yadidaṁ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānan’ti.</span><br />
<span class="sujato m-text">‘This is peaceful; this is sublime—that is, the stilling of all activities, the letting go of all attachments, the ending of craving, fading away, cessation, extinguishment.’</span><br />
</p>
<p id="mn64c9p7">
<span class="pali m-text">So tattha ṭhito āsavānaṁ khayaṁ pāpuṇāti;</span><br />
<span class="sujato m-text">Abiding in that they attain the ending of defilements.</span><br />
</p>
<p id="mn64c9p8">
<span class="pali m-text">no ce āsavānaṁ khayaṁ pāpuṇāti teneva dhammarāgena tāya dhammanandiyā pañcannaṁ orambhāgiyānaṁ saṁyojanānaṁ parikkhayā opapātiko hoti, tattha parinibbāyī, anāvattidhammo tasmā lokā.</span><br />
<span class="sujato m-text">If they don’t attain the ending of defilements, with the ending of the five lower fetters they’re reborn spontaneously, because of their passion and love for that meditation. They are extinguished there, and are not liable to return from that world.</span><br />
</p>
<p id="mn64c9p9">
<span class="pali m-text">Ayampi kho, ānanda, maggo ayaṁ paṭipadā pañcannaṁ orambhāgiyānaṁ saṁyojanānaṁ pahānāya.</span><br />
<span class="sujato m-text">This is the path and the practice for giving up the five lower fetters.</span><br />
</p>
<p id="mn64c10-12p1">
<span class="pali m-text">Puna caparaṁ, ānanda, bhikkhu vitakkavicārānaṁ vūpasamā …pe… dutiyaṁ jhānaṁ upasampajja viharati …pe…</span><br />
<span class="sujato m-text">Furthermore, as the placing of the mind and keeping it connected are stilled, a mendicant enters and remains in the second absorption …</span><br />
</p>
<p id="mn64c10-12p2">
<span class="pali m-text">tatiyaṁ jhānaṁ …pe…</span><br />
<span class="sujato m-text">third absorption …</span><br />
</p>
<p id="mn64c10-12p3">
<span class="pali m-text">catutthaṁ jhānaṁ upasampajja viharati.</span><br />
<span class="sujato m-text">fourth absorption.</span><br />
</p>
<p id="mn64c10-12p4">
<span class="pali m-text">So yadeva tattha hoti rūpagataṁ vedanāgataṁ saññāgataṁ saṅkhāragataṁ viññāṇagataṁ …</span><br />
<span class="sujato m-text">They contemplate the phenomena there as impermanent …</span><br />
</p>
<p id="mn64c10-12p5">
<span class="pali m-text">pe…</span><br />
<span class="sujato m-text">They turn their mind away from those things …</span><br />
</p>
<p id="mn64c10-12p6">
<span class="pali m-text">anāvattidhammo tasmā lokā.</span><br />
<span class="sujato m-text">If they don’t attain the ending of defilements, they’re reborn spontaneously … and are not liable to return from that world.</span><br />
</p>
<p id="mn64c10-12p7">
<span class="pali m-text">Ayampi kho, ānanda, maggo ayaṁ paṭipadā pañcannaṁ orambhāgiyānaṁ saṁyojanānaṁ pahānāya.</span><br />
<span class="sujato m-text">This too is the path and the practice for giving up the five lower fetters.</span><br />
</p>
<p id="mn64c13p1">
<span class="pali m-text">Puna caparaṁ, ānanda, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati.</span><br />
<span class="sujato m-text">Furthermore, a mendicant, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, enters and remains in the dimension of infinite space.</span><br />
</p>
<p id="mn64c13p2">
<span class="pali m-text">So yadeva tattha hoti vedanāgataṁ saññāgataṁ saṅkhāragataṁ viññāṇagataṁ …</span><br />
<span class="sujato m-text">They contemplate the phenomena there as impermanent …</span><br />
</p>
<p id="mn64c13p3">
<span class="pali m-text">pe…</span><br />
<span class="sujato m-text">They turn their mind away from those things …</span><br />
</p>
<p id="mn64c13p4">
<span class="pali m-text">anāvattidhammo tasmā lokā.</span><br />
<span class="sujato m-text">If they don’t attain the ending of defilements, they’re reborn spontaneously … and are not liable to return from that world.</span><br />
</p>
<p id="mn64c13p5">
<span class="pali m-text">Ayampi kho, ānanda, maggo ayaṁ paṭipadā pañcannaṁ orambhāgiyānaṁ saṁyojanānaṁ pahānāya.</span><br />
<span class="sujato m-text">This too is the path and the practice for giving up the five lower fetters.</span><br />
</p>
<p id="mn64c14p1">
<span class="pali m-text">Puna caparaṁ, ānanda, bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati.</span><br />
<span class="sujato m-text">Furthermore, a mendicant, going totally beyond the dimension of infinite space, aware that ‘consciousness is infinite’, enters and remains in the dimension of infinite consciousness.</span><br />
</p>
<p id="mn64c14p2">
<span class="pali m-text">So yadeva tattha hoti vedanāgataṁ saññāgataṁ saṅkhāragataṁ viññāṇagataṁ …</span><br />
<span class="sujato m-text">They contemplate the phenomena there as impermanent …</span><br />
</p>
<p id="mn64c14p3">
<span class="pali m-text">pe…</span><br />
<span class="sujato m-text">They turn their mind away from those things …</span><br />
</p>
<p id="mn64c14p4">
<span class="pali m-text">anāvattidhammo tasmā lokā.</span><br />
<span class="sujato m-text">If they don’t attain the ending of defilements, they’re reborn spontaneously … and are not liable to return from that world.</span><br />
</p>
<p id="mn64c14p5">
<span class="pali m-text">Ayampi kho, ānanda, maggo ayaṁ paṭipadā pañcannaṁ orambhāgiyānaṁ saṁyojanānaṁ pahānāya.</span><br />
<span class="sujato m-text">This too is the path and the practice for giving up the five lower fetters.</span><br />
</p>
<p id="mn64c15p1">
<span class="pali m-text">Puna caparaṁ, ānanda, bhikkhu sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati.</span><br />
<span class="sujato m-text">Furthermore, a mendicant, going totally beyond the dimension of infinite consciousness, aware that ‘there is nothing at all’, enters and remains in the dimension of nothingness.</span><br />
</p>
<p id="mn64c15p2">
<span class="pali m-text">So yadeva tattha hoti vedanāgataṁ saññāgataṁ saṅkhāragataṁ viññāṇagataṁ …</span><br />
<span class="sujato m-text">They contemplate the phenomena there as impermanent …</span><br />
</p>
<p id="mn64c15p3">
<span class="pali m-text">pe…</span><br />
<span class="sujato m-text">They turn their mind away from those things …</span><br />
</p>
<p id="mn64c15p4">
<span class="pali m-text">anāvattidhammo tasmā lokā.</span><br />
<span class="sujato m-text">If they don’t attain the ending of defilements, they’re reborn spontaneously … and are not liable to return from that world.</span><br />
</p>
<p id="mn64c15p5">
<span class="pali m-text">Ayampi kho, ānanda, maggo ayaṁ paṭipadā pañcannaṁ orambhāgiyānaṁ saṁyojanānaṁ pahānāyā”ti.</span><br />
<span class="sujato m-text">This too is the path and the practice for giving up the five lower fetters.”</span><br />
</p>
<p id="mn64c16p1">
<span class="pali m-text">“Eso ce, bhante, maggo esā paṭipadā pañcannaṁ orambhāgiyānaṁ saṁyojanānaṁ pahānāya, atha kiñcarahi idhekacce bhikkhū cetovimuttino ekacce bhikkhū paññāvimuttino”ti?</span><br />
<span class="sujato m-text">“Sir, if this is the path and the practice for giving up the five lower fetters, how come some mendicants here are released in heart while others are released by wisdom?”</span><br />
</p>
<p id="mn64c16p2">
<span class="pali m-text">“Ettha kho panesāhaṁ, ānanda, indriyavemattataṁ vadāmī”ti.</span><br />
<span class="sujato m-text">“In that case, I say it is the diversity of their faculties.”</span><br />
</p>
<p id="mn64c16p3">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn64c16p4">
<span class="pali m-text">Attamano āyasmā ānando bhagavato bhāsitaṁ abhinandīti.</span><br />
<span class="sujato m-text">Satisfied, Venerable Ānanda was happy with what the Buddha said.</span><br />
</p>
<p id="mn64c16p5">
<span class="pali m-text">Mahāmālukyasuttaṁ niṭṭhitaṁ catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/mn0063.html">Previous</a></div>
<div class="m-col-t-6 m-text-right">
<a href="../pages/mn0065.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>