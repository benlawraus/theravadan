<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv16 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy00jp003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy00jp003z.html" />
  <meta property="og:description" content="Mahāpaṇṇāsaka Soḷasamavagga Sukhānuppadānakathā Paro parassa sukhaṁ anuppadetīti? Āmantā. Paro parassa dukkhaṁ anuppadetīti? Na hevaṁ vattabbe …pe… paro parassa dukkhaṁ na anuppadetīti? Āmantā. Paro parassa sukhaṁ na anuppadetīti? Na hevaṁ vattabbe …pe… paro parassa sukhaṁ anuppadetīti? Āmantā. Paro parassa attano sukhaṁ anuppadeti, aññesaṁ sukhaṁ anuppadeti, tassa sukhaṁ anuppadetīti? Na …" />
  <meta name="twitter:description" content="Mahāpaṇṇāsaka Soḷasamavagga Sukhānuppadānakathā Paro parassa sukhaṁ anuppadetīti? Āmantā. Paro parassa dukkhaṁ anuppadetīti? Na hevaṁ vattabbe …pe… paro parassa dukkhaṁ na anuppadetīti? Āmantā. Paro parassa sukhaṁ na anuppadetīti? Na hevaṁ vattabbe …pe… paro parassa sukhaṁ anuppadetīti? Āmantā. Paro parassa attano sukhaṁ anuppadeti, aññesaṁ sukhaṁ anuppadeti, tassa sukhaṁ anuppadetīti? Na …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv16-index.html">kv16</a> &raquo;
          </span>
          Kathāvatthu
        </h1>
<!-- content -->
<p id="kv16p3c0p2">
<span class="m-text m-primary">Mahāpaṇṇāsaka</span><br />
</p>
<p id="kv16p3c0p3">
<span class="m-text m-primary">Soḷasamavagga</span><br />
</p>
<p id="kv16p3c0p4">
<span class="m-text m-primary">Sukhānuppadānakathā</span><br />
</p>
<p id="kv16p3c1p1">
<span class="m-text m-primary">Paro parassa sukhaṁ anuppadetīti?</span><br />
</p>
<p id="kv16p3c1p2">
<span class="m-text m-primary">Āmantā.</span><br />
</p>
<p id="kv16p3c1p3">
<span class="m-text m-primary">Paro parassa dukkhaṁ anuppadetīti?</span><br />
</p>
<p id="kv16p3c1p4">
<span class="m-text m-primary">Na hevaṁ vattabbe …pe…</span><br />
</p>
<p id="kv16p3c1p5">
<span class="m-text m-primary">paro parassa dukkhaṁ na anuppadetīti?</span><br />
</p>
<p id="kv16p3c1p6">
<span class="m-text m-primary">Āmantā.</span><br />
</p>
<p id="kv16p3c1p7">
<span class="m-text m-primary">Paro parassa sukhaṁ na anuppadetīti?</span><br />
</p>
<p id="kv16p3c1p8">
<span class="m-text m-primary">Na hevaṁ vattabbe …pe…</span><br />
</p>
<p id="kv16p3c1p9">
<span class="m-text m-primary">paro parassa sukhaṁ anuppadetīti?</span><br />
</p>
<p id="kv16p3c1p10">
<span class="m-text m-primary">Āmantā.</span><br />
</p>
<p id="kv16p3c1p11">
<span class="m-text m-primary">Paro parassa attano sukhaṁ anuppadeti, aññesaṁ sukhaṁ anuppadeti, tassa sukhaṁ anuppadetīti?</span><br />
</p>
<p id="kv16p3c1p12">
<span class="m-text m-primary">Na hevaṁ vattabbe …pe…</span><br />
</p>
<p id="kv16p3c1p13">
<span class="m-text m-primary">paro parassa nevattano, na aññesaṁ, na tassa sukhaṁ anuppadetīti?</span><br />
</p>
<p id="kv16p3c1p14">
<span class="m-text m-primary">Āmantā.</span><br />
</p>
<p id="kv16p3c1p15">
<span class="m-text m-primary">Hañci paro parassa nevattano, na aññesaṁ, na tassa sukhaṁ anuppadeti, no ca vata re vattabbe—</span><br />
</p>
<p id="kv16p3c1p16">
<span class="m-text m-primary">“paro parassa sukhaṁ anuppadetī”ti.</span><br />
</p>
<p id="kv16p3c2p1">
<span class="m-text m-primary">Paro parassa sukhaṁ anuppadetīti?</span><br />
</p>
<p id="kv16p3c2p2">
<span class="m-text m-primary">Āmantā.</span><br />
</p>
<p id="kv16p3c2p3">
<span class="m-text m-primary">Añño aññassa kārako, paraṅkataṁ sukhaṁ dukkhaṁ añño karoti añño paṭisaṁvedetīti?</span><br />
</p>
<p id="kv16p3c2p4">
<span class="m-text m-primary">Na hevaṁ vattabbe …pe….</span><br />
</p>
<p id="kv16p3c3p1">
<span class="m-text m-primary">Na vattabbaṁ—</span><br />
</p>
<p id="kv16p3c3p2">
<span class="m-text m-primary">“paro parassa sukhaṁ anuppadetī”ti?</span><br />
</p>
<p id="kv16p3c3p3">
<span class="m-text m-primary">Āmantā.</span><br />
</p>
<p id="kv16p3c3p4">
<span class="m-text m-primary">Nanu āyasmā udāyī etadavoca—</span><br />
</p>
<p id="kv16p3c3p5">
<span class="m-text m-primary">“bahūnaṁ vata no bhagavā dukkhadhammānaṁ apahattā, bahūnaṁ vata no bhagavā sukhadhammānaṁ upahattā, bahūnaṁ vata no bhagavā akusalānaṁ dhammānaṁ apahattā, bahūnaṁ vata no bhagavā kusalānaṁ dhammānaṁ upahattā”ti.</span><br />
</p>
<p id="kv16p3c3p6">
<span class="m-text m-primary">Attheva suttantoti?</span><br />
</p>
<p id="kv16p3c3p7">
<span class="m-text m-primary">Āmantā.</span><br />
</p>
<p id="kv16p3c3p8">
<span class="m-text m-primary">Tena hi paro parassa sukhaṁ anuppadetīti.</span><br />
</p>
<p id="kv16p3c3p9">
<span class="m-text m-primary">Sukhānuppadānakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>