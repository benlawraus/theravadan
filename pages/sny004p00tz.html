<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn4 &raquo; Saṁyutta Nikāya 4 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/sny004p00tz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 4" />
  <meta name="twitter:title" content="Saṁyutta Nikāya 4" />
  <meta property="og:url" content="https://www.theravadan.org/pages/sny004p00tz.html" />
  <meta property="og:description" content="Translators: sujato Linked Discourses 4 3. Tatiyavagga 3. Māra 23. Godhikasutta 23. With Godhika Evaṁ me sutaṁ— So I have heard. ekaṁ samayaṁ bhagavā rājagahe viharati veḷuvane kalandakanivāpe. At one time the Buddha was staying near Rājagaha, in the Bamboo Grove, the squirrels’ feeding ground. Tena kho pana samayena …" />
  <meta name="twitter:description" content="Translators: sujato Linked Discourses 4 3. Tatiyavagga 3. Māra 23. Godhikasutta 23. With Godhika Evaṁ me sutaṁ— So I have heard. ekaṁ samayaṁ bhagavā rājagahe viharati veḷuvane kalandakanivāpe. At one time the Buddha was staying near Rājagaha, in the Bamboo Grove, the squirrels’ feeding ground. Tena kho pana samayena …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-sn-index.html">sn</a> &raquo;
            <a href="https://www.theravadan.org/pages/ms-sutta-sn-sn4-index.html">sn4</a> &raquo;
          </span>
          Saṁyutta Nikāya 4
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Linked Discourses 4</span></p>
<section id="tatiyavagga">
<h2><a href="#tatiyavagga">3. Tatiyavagga</a></h2>
<p><span class="m-text">3. Māra</span></p>
<section id="godhikasutta">
<h3><a href="#godhikasutta">23. Godhikasutta</a></h3>
<p><span class="m-text">23. With Godhika</span></p>
<p id="sn4p23c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="sn4p23c1p2">
<span class="m-text m-primary">ekaṁ samayaṁ bhagavā rājagahe viharati veḷuvane kalandakanivāpe.</span><br />
<span class="m-text">At one time the Buddha was staying near Rājagaha, in the Bamboo Grove, the squirrels’ feeding ground.</span><br />
</p>
<p id="sn4p23c1p3">
<span class="m-text m-primary">Tena kho pana samayena āyasmā godhiko isigilipasse viharati kāḷasilāyaṁ.</span><br />
<span class="m-text">Now at that time Venerable Godhika was staying on the slopes of Isigili at the Black Rock.</span><br />
</p>
<p id="sn4p23c1p4">
<span class="m-text m-primary">Atha kho āyasmā godhiko appamatto ātāpī pahitatto viharanto sāmayikaṁ cetovimuttiṁ phusi.</span><br />
<span class="m-text">Then Venerable Godhika, meditating diligent, keen, and resolute, experienced temporary freedom of heart.</span><br />
</p>
<p id="sn4p23c1p5">
<span class="m-text m-primary">Atha kho āyasmā godhiko tamhā sāmayikāya cetovimuttiyā parihāyi.</span><br />
<span class="m-text">But then he fell away from that temporary freedom of heart.</span><br />
</p>
<p id="sn4p23c1p6">
<span class="m-text m-primary">Dutiyampi kho āyasmā godhiko appamatto ātāpī pahitatto viharanto sāmayikaṁ cetovimuttiṁ phusi.</span><br />
<span class="m-text">For a second …</span><br />
</p>
<p id="sn4p23c1p7">
<span class="m-text m-primary">Dutiyampi kho āyasmā godhiko tamhā sāmayikāya cetovimuttiyā parihāyi.</span><br />
</p>
<p id="sn4p23c1p8">
<span class="m-text m-primary">Tatiyampi kho āyasmā godhiko appamatto ātāpī pahitatto viharanto sāmayikaṁ cetovimuttiṁ phusi.</span><br />
<span class="m-text">third …</span><br />
</p>
<p id="sn4p23c1p9">
<span class="m-text m-primary">Tatiyampi kho āyasmā godhiko tamhā …pe… parihāyi.</span><br />
</p>
<p id="sn4p23c1p10">
<span class="m-text m-primary">Catutthampi kho āyasmā godhiko appamatto …pe… vimuttiṁ phusi.</span><br />
<span class="m-text">fourth …</span><br />
</p>
<p id="sn4p23c1p11">
<span class="m-text m-primary">Catutthampi kho āyasmā godhiko tamhā …pe… parihāyi.</span><br />
</p>
<p id="sn4p23c1p12">
<span class="m-text m-primary">Pañcamampi kho āyasmā godhiko …pe… cetovimuttiṁ phusi.</span><br />
<span class="m-text">fifth …</span><br />
</p>
<p id="sn4p23c1p13">
<span class="m-text m-primary">Pañcamampi kho āyasmā …pe… vimuttiyā parihāyi.</span><br />
</p>
<p id="sn4p23c1p14">
<span class="m-text m-primary">Chaṭṭhampi kho āyasmā godhiko appamatto ātāpī pahitatto viharanto sāmayikaṁ cetovimuttiṁ phusi.</span><br />
<span class="m-text">sixth time Godhika experienced temporary freedom of heart.</span><br />
</p>
<p id="sn4p23c1p15">
<span class="m-text m-primary">Chaṭṭhampi kho āyasmā godhiko tamhā sāmayikāya cetovimuttiyā parihāyi.</span><br />
<span class="m-text">But for a sixth time he fell away from it.</span><br />
</p>
<p id="sn4p23c1p16">
<span class="m-text m-primary">Sattamampi kho āyasmā godhiko appamatto ātāpī pahitatto viharanto sāmayikaṁ cetovimuttiṁ phusi.</span><br />
<span class="m-text">For a seventh time Godhika, meditating diligent, keen, and resolute, experienced temporary freedom of heart.</span><br />
</p>
<p id="sn4p23c2p1">
<span class="m-text m-primary">Atha kho āyasmato godhikassa etadahosi:</span><br />
<span class="m-text">Then he thought,</span><br />
</p>
<p id="sn4p23c2p2">
<span class="m-text m-primary">“yāva chaṭṭhaṁ khvāhaṁ sāmayikāya cetovimuttiyā parihīno.</span><br />
<span class="m-text">“I’ve fallen away from this temporary freedom of heart no less than six times.</span><br />
</p>
<p id="sn4p23c2p3">
<span class="m-text m-primary">Yannūnāhaṁ satthaṁ āhareyyan”ti.</span><br />
<span class="m-text">Why don’t I slit my wrists?”</span><br />
</p>
<p id="sn4p23c2p4">
<span class="m-text m-primary">Atha kho māro pāpimā āyasmato godhikassa cetasā cetoparivitakkamaññāya yena bhagavā tenupasaṅkami; upasaṅkamitvā bhagavantaṁ gāthāhi ajjhabhāsi:</span><br />
<span class="m-text">And then Māra the Wicked, knowing what Godhika was thinking, went up to the Buddha and addressed him in verse:</span><br />
</p>
<p id="sn4p23c3p1">
<span class="m-text m-primary">“Mahāvīra mahāpañña,</span><br />
<span class="m-text">“O great hero, O greatly wise!</span><br />
</p>
<p id="sn4p23c3p2">
<span class="m-text m-primary">iddhiyā yasasā jala;</span><br />
<span class="m-text">Shining with power and glory.</span><br />
</p>
<p id="sn4p23c3p3">
<span class="m-text m-primary">Sabbaverabhayātīta,</span><br />
<span class="m-text">You’ve gone beyond all threats and perils,</span><br />
</p>
<p id="sn4p23c3p4">
<span class="m-text m-primary">pāde vandāmi cakkhuma.</span><br />
<span class="m-text">I bow to your feet, O seer!</span><br />
</p>
<p id="sn4p23c4p1">
<span class="m-text m-primary">Sāvako te mahāvīra,</span><br />
<span class="m-text">Great hero, master of death,</span><br />
</p>
<p id="sn4p23c4p2">
<span class="m-text m-primary">maraṇaṁ maraṇābhibhū;</span><br />
<span class="m-text">your disciple longs for death,</span><br />
</p>
<p id="sn4p23c4p3">
<span class="m-text m-primary">Ākaṅkhati cetayati,</span><br />
<span class="m-text">he’s planning for it.</span><br />
</p>
<p id="sn4p23c4p4">
<span class="m-text m-primary">taṁ nisedha jutindhara.</span><br />
<span class="m-text">Stop him, O light-bringer!</span><br />
</p>
<p id="sn4p23c5p1">
<span class="m-text m-primary">Kathañhi bhagavā tuyhaṁ,</span><br />
<span class="m-text">For how, Blessed One, can a disciple of yours,</span><br />
</p>
<p id="sn4p23c5p2">
<span class="m-text m-primary">Sāvako sāsane rato;</span><br />
<span class="m-text">one who loves your teaching,</span><br />
</p>
<p id="sn4p23c5p3">
<span class="m-text m-primary">Appattamānaso sekkho,</span><br />
<span class="m-text">a trainee who hasn’t achieved their heart’s desire,</span><br />
</p>
<p id="sn4p23c5p4">
<span class="m-text m-primary">Kālaṁ kayirā janesutā”ti.</span><br />
<span class="m-text">take his own life, O renowned one?”</span><br />
</p>
<p id="sn4p23c6p1">
<span class="m-text m-primary">Tena kho pana samayena āyasmatā godhikena satthaṁ āharitaṁ hoti.</span><br />
<span class="m-text">Now at that time Venerable Godhika had already slit his wrists.</span><br />
</p>
<p id="sn4p23c6p2">
<span class="m-text m-primary">Atha kho bhagavā “māro ayaṁ pāpimā” iti viditvā māraṁ pāpimantaṁ gāthāya ajjhabhāsi:</span><br />
<span class="m-text">Then the Buddha, knowing that this was Māra the Wicked, addressed him in verse:</span><br />
</p>
<p id="sn4p23c7p1">
<span class="m-text m-primary">“Evañhi dhīrā kubbanti,</span><br />
<span class="m-text">“This is how the wise act,</span><br />
</p>
<p id="sn4p23c7p2">
<span class="m-text m-primary">nāvakaṅkhanti jīvitaṁ;</span><br />
<span class="m-text">for they don’t long for life.</span><br />
</p>
<p id="sn4p23c7p3">
<span class="m-text m-primary">Samūlaṁ taṇhamabbuyha,</span><br />
<span class="m-text">Having plucked out craving, root and all,</span><br />
</p>
<p id="sn4p23c7p4">
<span class="m-text m-primary">godhiko parinibbuto”ti.</span><br />
<span class="m-text">Godhika is extinguished.”</span><br />
</p>
<p id="sn4p23c8p1">
<span class="m-text m-primary">Atha kho bhagavā bhikkhū āmantesi:</span><br />
<span class="m-text">Then the Buddha said to the mendicants,</span><br />
</p>
<p id="sn4p23c8p2">
<span class="m-text m-primary">“āyāma, bhikkhave, yena isigilipassaṁ kāḷasilā tenupasaṅkamissāma yattha godhikena kulaputtena satthaṁ āharitan”ti.</span><br />
<span class="m-text">“Come, mendicants, let’s go to the Black Rock on the slopes of Isigili where Godhika, who came from a good family, slit his wrists.”</span><br />
</p>
<p id="sn4p23c8p3">
<span class="m-text m-primary">“Evaṁ, bhante”ti kho te bhikkhū bhagavato paccassosuṁ.</span><br />
<span class="m-text">“Yes, sir,” they replied.</span><br />
</p>
<p id="sn4p23c9p1">
<span class="m-text m-primary">Atha kho bhagavā sambahulehi bhikkhūhi saddhiṁ yena isigilipassaṁ kāḷasilā tenupasaṅkami.</span><br />
<span class="m-text">Then the Buddha together with several mendicants went to the Black Rock on the slopes of Isigili.</span><br />
</p>
<p id="sn4p23c9p2">
<span class="m-text m-primary">Addasā kho bhagavā āyasmantaṁ godhikaṁ dūratova mañcake vivattakkhandhaṁ semānaṁ.</span><br />
<span class="m-text">The Buddha saw Godhika off in the distance lying on his cot, having cast off the aggregates.</span><br />
</p>
<p id="sn4p23c9p3">
<span class="m-text m-primary">Tena kho pana samayena dhūmāyitattaṁ timirāyitattaṁ gacchateva purimaṁ disaṁ, gacchati pacchimaṁ disaṁ, gacchati uttaraṁ disaṁ, gacchati dakkhiṇaṁ disaṁ, gacchati uddhaṁ, gacchati adho, gacchati anudisaṁ.</span><br />
<span class="m-text">Now at that time a cloud of black smoke was moving east, west, north, south, above, below, and in-between.</span><br />
</p>
<p id="sn4p23c10p1">
<span class="m-text m-primary">Atha kho bhagavā bhikkhū āmantesi:</span><br />
<span class="m-text">Then the Buddha said to the mendicants,</span><br />
</p>
<p id="sn4p23c10p2">
<span class="m-text m-primary">“passatha no tumhe, bhikkhave, etaṁ dhūmāyitattaṁ timirāyitattaṁ gacchateva purimaṁ disaṁ, gacchati pacchimaṁ disaṁ, gacchati uttaraṁ disaṁ, gacchati dakkhiṇaṁ disaṁ, gacchati uddhaṁ, gacchati adho, gacchati anudisan”ti?</span><br />
<span class="m-text">“Mendicants, do you see that cloud of black smoke moving east, west, north, south, above, below, and in-between?”</span><br />
</p>
<p id="sn4p23c10p3">
<span class="m-text m-primary">“Evaṁ, bhante”.</span><br />
<span class="m-text">“Yes, sir.”</span><br />
</p>
<p id="sn4p23c10p4">
<span class="m-text m-primary">“Eso kho, bhikkhave, māro pāpimā godhikassa kulaputtassa viññāṇaṁ samanvesati:</span><br />
<span class="m-text">“That’s Māra the Wicked searching for Godhika’s consciousness, wondering:</span><br />
</p>
<p id="sn4p23c10p5">
<span class="m-text m-primary">‘kattha godhikassa kulaputtassa viññāṇaṁ patiṭṭhitan’ti?</span><br />
<span class="m-text">‘Where is Godhika’s consciousness established?’</span><br />
</p>
<p id="sn4p23c10p6">
<span class="m-text m-primary">Appatiṭṭhitena ca, bhikkhave, viññāṇena godhiko kulaputto parinibbuto”ti.</span><br />
<span class="m-text">But since his consciousness is not established, Godhika is extinguished.”</span><br />
</p>
<p id="sn4p23c10p7">
<span class="m-text m-primary">Atha kho māro pāpimā beluvapaṇḍuvīṇaṁ ādāya yena bhagavā tenupasaṅkami; upasaṅkamitvā bhagavantaṁ gāthāya ajjhabhāsi:</span><br />
<span class="m-text">Then Māra, carrying his harp of yellow wood apple, went up to the Buddha and addressed him in verse:</span><br />
</p>
<p id="sn4p23c11p1">
<span class="m-text m-primary">“Uddhaṁ adho ca tiriyaṁ,</span><br />
<span class="m-text">“Above, below, all round,</span><br />
</p>
<p id="sn4p23c11p2">
<span class="m-text m-primary">disā anudisā svahaṁ;</span><br />
<span class="m-text">in the four quarters and in-between,</span><br />
</p>
<p id="sn4p23c11p3">
<span class="m-text m-primary">Anvesaṁ nādhigacchāmi,</span><br />
<span class="m-text">I’ve been searching without success:</span><br />
</p>
<p id="sn4p23c11p4">
<span class="m-text m-primary">godhiko so kuhiṁ gato”ti.</span><br />
<span class="m-text">where has that Godhika got to?”</span><br />
</p>
<p id="sn4p23c12p1">
<span class="m-text m-primary">“Yo dhīro dhitisampanno,</span><br />
<span class="m-text">“He was a wise and steadfast sage,</span><br />
</p>
<p id="sn4p23c12p2">
<span class="m-text m-primary">jhāyī jhānarato sadā;</span><br />
<span class="m-text">a meditator who loved absorption.</span><br />
</p>
<p id="sn4p23c12p3">
<span class="m-text m-primary">Ahorattaṁ anuyuñjaṁ,</span><br />
<span class="m-text">By day and by night he applied himself,</span><br />
</p>
<p id="sn4p23c12p4">
<span class="m-text m-primary">jīvitaṁ anikāmayaṁ.</span><br />
<span class="m-text">without concern for his life.</span><br />
</p>
<p id="sn4p23c13p1">
<span class="m-text m-primary">Jetvāna maccuno senaṁ,</span><br />
<span class="m-text">He defeated the army of death,</span><br />
</p>
<p id="sn4p23c13p2">
<span class="m-text m-primary">anāgantvā punabbhavaṁ;</span><br />
<span class="m-text">and won’t return for any future life.</span><br />
</p>
<p id="sn4p23c13p3">
<span class="m-text m-primary">Samūlaṁ taṇhamabbuyha,</span><br />
<span class="m-text">Having plucked out craving, root and all</span><br />
</p>
<p id="sn4p23c13p4">
<span class="m-text m-primary">godhiko parinibbuto”ti.</span><br />
<span class="m-text">Godhika is extinguished.”</span><br />
</p>
<p id="sn4p23c14p1">
<span class="m-text m-primary">Tassa sokaparetassa,</span><br />
<span class="m-text">So stricken with sorrow</span><br />
</p>
<p id="sn4p23c14p2">
<span class="m-text m-primary">vīṇā kacchā abhassatha;</span><br />
<span class="m-text">that his harp dropped from his armpit,</span><br />
</p>
<p id="sn4p23c14p3">
<span class="m-text m-primary">Tato so dummano yakkho,</span><br />
<span class="m-text">that spirit, downcast,</span><br />
</p>
<p id="sn4p23c14p4">
<span class="m-text m-primary">tatthevantaradhāyathāti.</span><br />
<span class="m-text">vanished right there.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>