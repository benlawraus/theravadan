<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0kvz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0kvz.html" />
  <meta property="og:description" content="Vīsatinipāta Mātaṅgavagga 5. Rohaṇamigajātaka “Ete yūthā patiyanti, bhītā maraṇassa cittaka; Gaccha tuvampi mākaṅkhi, jīvissanti tayā saha”. “Nāhaṁ rohaṇa gacchāmi, hadayaṁ me avakassati; Na taṁ ahaṁ jahissāmi, idha hissāmi jīvitaṁ”. “Te hi nūna marissanti, andhā apariṇāyakā; Gaccha tuvampi mākaṅkhi, jīvissanti tayā saha”. “Nāhaṁ roha …" />
  <meta name="twitter:description" content="Vīsatinipāta Mātaṅgavagga 5. Rohaṇamigajātaka “Ete yūthā patiyanti, bhītā maraṇassa cittaka; Gaccha tuvampi mākaṅkhi, jīvissanti tayā saha”. “Nāhaṁ rohaṇa gacchāmi, hadayaṁ me avakassati; Na taṁ ahaṁ jahissāmi, idha hissāmi jīvitaṁ”. “Te hi nūna marissanti, andhā apariṇāyakā; Gaccha tuvampi mākaṅkhi, jīvissanti tayā saha”. “Nāhaṁ roha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="visatinipata">
<h2><a href="#visatinipata">Vīsatinipāta</a></h2>
<section id="matangavagga">
<h3><a href="#matangavagga">Mātaṅgavagga</a></h3>
<section id="rohanamigajataka">
<h4><a href="#rohanamigajataka">5. Rohaṇamigajātaka</a></h4>
<p id="ja501c1p1">
<span class="m-text m-primary">“Ete yūthā patiyanti,</span><br />
</p>
<p id="ja501c1p2">
<span class="m-text m-primary">bhītā maraṇassa cittaka;</span><br />
</p>
<p id="ja501c1p3">
<span class="m-text m-primary">Gaccha tuvampi mākaṅkhi,</span><br />
</p>
<p id="ja501c1p4">
<span class="m-text m-primary">jīvissanti tayā saha”.</span><br />
</p>
<p id="ja501c2p1">
<span class="m-text m-primary">“Nāhaṁ rohaṇa gacchāmi,</span><br />
</p>
<p id="ja501c2p2">
<span class="m-text m-primary">hadayaṁ me avakassati;</span><br />
</p>
<p id="ja501c2p3">
<span class="m-text m-primary">Na taṁ ahaṁ jahissāmi,</span><br />
</p>
<p id="ja501c2p4">
<span class="m-text m-primary">idha hissāmi jīvitaṁ”.</span><br />
</p>
<p id="ja501c3p1">
<span class="m-text m-primary">“Te hi nūna marissanti,</span><br />
</p>
<p id="ja501c3p2">
<span class="m-text m-primary">andhā apariṇāyakā;</span><br />
</p>
<p id="ja501c3p3">
<span class="m-text m-primary">Gaccha tuvampi mākaṅkhi,</span><br />
</p>
<p id="ja501c3p4">
<span class="m-text m-primary">jīvissanti tayā saha”.</span><br />
</p>
<p id="ja501c4p1">
<span class="m-text m-primary">“Nāhaṁ rohaṇa gacchāmi,</span><br />
</p>
<p id="ja501c4p2">
<span class="m-text m-primary">hadayaṁ me avakassati;</span><br />
</p>
<p id="ja501c4p3">
<span class="m-text m-primary">Na taṁ baddhaṁ jahissāmi,</span><br />
</p>
<p id="ja501c4p4">
<span class="m-text m-primary">idha hissāmi jīvitaṁ”.</span><br />
</p>
<p id="ja501c5p1">
<span class="m-text m-primary">“Gaccha bhīru palāyassu,</span><br />
</p>
<p id="ja501c5p2">
<span class="m-text m-primary">kūṭe baddhosmi āyase;</span><br />
</p>
<p id="ja501c5p3">
<span class="m-text m-primary">Gaccha tuvampi mākaṅkhi,</span><br />
</p>
<p id="ja501c5p4">
<span class="m-text m-primary">jīvissanti tayā saha”.</span><br />
</p>
<p id="ja501c6p1">
<span class="m-text m-primary">“Nāhaṁ rohaṇa gacchāmi,</span><br />
</p>
<p id="ja501c6p2">
<span class="m-text m-primary">hadayaṁ me avakassati;</span><br />
</p>
<p id="ja501c6p3">
<span class="m-text m-primary">Na taṁ ahaṁ jahissāmi,</span><br />
</p>
<p id="ja501c6p4">
<span class="m-text m-primary">idha hissāmi jīvitaṁ”.</span><br />
</p>
<p id="ja501c7p1">
<span class="m-text m-primary">“Te hi nūna marissanti,</span><br />
</p>
<p id="ja501c7p2">
<span class="m-text m-primary">andhā apariṇāyakā;</span><br />
</p>
<p id="ja501c7p3">
<span class="m-text m-primary">Gaccha tuvampi mākaṅkhi,</span><br />
</p>
<p id="ja501c7p4">
<span class="m-text m-primary">jīvissanti tayā saha”.</span><br />
</p>
<p id="ja501c8p1">
<span class="m-text m-primary">“Nāhaṁ rohaṇa gacchāmi,</span><br />
</p>
<p id="ja501c8p2">
<span class="m-text m-primary">hadayaṁ me avakassati;</span><br />
</p>
<p id="ja501c8p3">
<span class="m-text m-primary">Na taṁ baddhaṁ jahissāmi,</span><br />
</p>
<p id="ja501c8p4">
<span class="m-text m-primary">idha hissāmi jīvitaṁ”.</span><br />
</p>
<p id="ja501c9p1">
<span class="m-text m-primary">“Ayaṁ so luddako eti,</span><br />
</p>
<p id="ja501c9p2">
<span class="m-text m-primary">luddarūpo sahāvudho;</span><br />
</p>
<p id="ja501c9p3">
<span class="m-text m-primary">Yo no vadhissati ajja,</span><br />
</p>
<p id="ja501c9p4">
<span class="m-text m-primary">usunā sattiyā api”.</span><br />
</p>
<p id="ja501c10p1">
<span class="m-text m-primary">“Sā muhuttaṁ palāyitvā,</span><br />
</p>
<p id="ja501c10p2">
<span class="m-text m-primary">bhayaṭṭā bhayatajjitā;</span><br />
</p>
<p id="ja501c10p3">
<span class="m-text m-primary">Sudukkaraṁ akarā bhīru,</span><br />
</p>
<p id="ja501c10p4">
<span class="m-text m-primary">maraṇāyūpanivattatha”.</span><br />
</p>
<p id="ja501c11p1">
<span class="m-text m-primary">“Kiṁ nu teme migā honti,</span><br />
</p>
<p id="ja501c11p2">
<span class="m-text m-primary">muttā baddhaṁ upāsare;</span><br />
</p>
<p id="ja501c11p3">
<span class="m-text m-primary">Na taṁ cajitumicchanti,</span><br />
</p>
<p id="ja501c11p4">
<span class="m-text m-primary">jīvitassapi kāraṇā”.</span><br />
</p>
<p id="ja501c12p1">
<span class="m-text m-primary">“Bhātaro honti me ludda,</span><br />
</p>
<p id="ja501c12p2">
<span class="m-text m-primary">sodariyā ekamātukā;</span><br />
</p>
<p id="ja501c12p3">
<span class="m-text m-primary">Na maṁ cajitumicchanti,</span><br />
</p>
<p id="ja501c12p4">
<span class="m-text m-primary">jīvitassapi kāraṇā”.</span><br />
</p>
<p id="ja501c13p1">
<span class="m-text m-primary">“Te hi nūna marissanti,</span><br />
</p>
<p id="ja501c13p2">
<span class="m-text m-primary">andhā apariṇāyakā;</span><br />
</p>
<p id="ja501c13p3">
<span class="m-text m-primary">Pañcannaṁ jīvitaṁ dehi,</span><br />
</p>
<p id="ja501c13p4">
<span class="m-text m-primary">bhātaraṁ muñca luddaka”.</span><br />
</p>
<p id="ja501c14p1">
<span class="m-text m-primary">“So vo ahaṁ pamokkhāmi,</span><br />
</p>
<p id="ja501c14p2">
<span class="m-text m-primary">mātāpettibharaṁ migaṁ;</span><br />
</p>
<p id="ja501c14p3">
<span class="m-text m-primary">Nandantu mātāpitaro,</span><br />
</p>
<p id="ja501c14p4">
<span class="m-text m-primary">muttaṁ disvā mahāmigaṁ”.</span><br />
</p>
<p id="ja501c15p1">
<span class="m-text m-primary">“Evaṁ luddaka nandassu,</span><br />
</p>
<p id="ja501c15p2">
<span class="m-text m-primary">saha sabbehi ñātibhi;</span><br />
</p>
<p id="ja501c15p3">
<span class="m-text m-primary">Yathāhamajja nandāmi,</span><br />
</p>
<p id="ja501c15p4">
<span class="m-text m-primary">muttaṁ disvā mahāmigaṁ”.</span><br />
</p>
<p id="ja501c16p1">
<span class="m-text m-primary">“Kathaṁ tvaṁ pamokkho āsi,</span><br />
</p>
<p id="ja501c16p2">
<span class="m-text m-primary">Upanītasmi jīvite;</span><br />
</p>
<p id="ja501c16p3">
<span class="m-text m-primary">Kathaṁ putta amocesi,</span><br />
</p>
<p id="ja501c16p4">
<span class="m-text m-primary">Kūṭapāsamha luddako”.</span><br />
</p>
<p id="ja501c17p1">
<span class="m-text m-primary">“Bhaṇaṁ kaṇṇasukhaṁ vācaṁ,</span><br />
</p>
<p id="ja501c17p2">
<span class="m-text m-primary">hadayaṅgaṁ hadayassitaṁ;</span><br />
</p>
<p id="ja501c17p3">
<span class="m-text m-primary">Subhāsitāhi vācāhi,</span><br />
</p>
<p id="ja501c17p4">
<span class="m-text m-primary">cittako maṁ amocayi.</span><br />
</p>
<p id="ja501c18p1">
<span class="m-text m-primary">Bhaṇaṁ kaṇṇasukhaṁ vācaṁ,</span><br />
</p>
<p id="ja501c18p2">
<span class="m-text m-primary">hadayaṅgaṁ hadayassitaṁ;</span><br />
</p>
<p id="ja501c18p3">
<span class="m-text m-primary">Subhāsitāhi vācāhi,</span><br />
</p>
<p id="ja501c18p4">
<span class="m-text m-primary">sutanā maṁ amocayi.</span><br />
</p>
<p id="ja501c19p1">
<span class="m-text m-primary">Sutvā kaṇṇasukhaṁ vācaṁ,</span><br />
</p>
<p id="ja501c19p2">
<span class="m-text m-primary">hadayaṅgaṁ hadayassitaṁ;</span><br />
</p>
<p id="ja501c19p3">
<span class="m-text m-primary">Subhāsitāni sutvāna,</span><br />
</p>
<p id="ja501c19p4">
<span class="m-text m-primary">luddako maṁ amocayi”.</span><br />
</p>
<p id="ja501c20p1">
<span class="m-text m-primary">“Evaṁ ānandito hotu,</span><br />
</p>
<p id="ja501c20p2">
<span class="m-text m-primary">saha dārehi luddako;</span><br />
</p>
<p id="ja501c20p3">
<span class="m-text m-primary">Yathā mayajja nandāma,</span><br />
</p>
<p id="ja501c20p4">
<span class="m-text m-primary">disvā rohaṇamāgataṁ”.</span><br />
</p>
<p id="ja501c21p1">
<span class="m-text m-primary">“Nanu tvaṁ avaca ludda,</span><br />
</p>
<p id="ja501c21p2">
<span class="m-text m-primary">‘migacammāni āhariṁ’;</span><br />
</p>
<p id="ja501c21p3">
<span class="m-text m-primary">Atha kena nu vaṇṇena,</span><br />
</p>
<p id="ja501c21p4">
<span class="m-text m-primary">migacammāni nāhari”.</span><br />
</p>
<p id="ja501c22p1">
<span class="m-text m-primary">“Āgamā ceva hatthatthaṁ,</span><br />
</p>
<p id="ja501c22p2">
<span class="m-text m-primary">kūṭapāsañca so migo;</span><br />
</p>
<p id="ja501c22p3">
<span class="m-text m-primary">Abajjhi taṁ migarājaṁ,</span><br />
</p>
<p id="ja501c22p4">
<span class="m-text m-primary">tañca muttā upāsare.</span><br />
</p>
<p id="ja501c23p1">
<span class="m-text m-primary">Tassa me ahu saṁvego,</span><br />
</p>
<p id="ja501c23p2">
<span class="m-text m-primary">abbhuto lomahaṁsano;</span><br />
</p>
<p id="ja501c23p3">
<span class="m-text m-primary">Imañcāhaṁ migaṁ haññe,</span><br />
</p>
<p id="ja501c23p4">
<span class="m-text m-primary">ajja hissāmi jīvitaṁ”.</span><br />
</p>
<p id="ja501c24p1">
<span class="m-text m-primary">“Kīdisā te migā ludda,</span><br />
</p>
<p id="ja501c24p2">
<span class="m-text m-primary">kīdisā dhammikā migā;</span><br />
</p>
<p id="ja501c24p3">
<span class="m-text m-primary">Kathaṁvaṇṇā kathaṁsīlā,</span><br />
</p>
<p id="ja501c24p4">
<span class="m-text m-primary">bāḷhaṁ kho ne pasaṁsasi”.</span><br />
</p>
<p id="ja501c25p1">
<span class="m-text m-primary">“Odātasiṅgā sucivālā,</span><br />
</p>
<p id="ja501c25p2">
<span class="m-text m-primary">jātarūpatacūpamā;</span><br />
</p>
<p id="ja501c25p3">
<span class="m-text m-primary">Pādā lohitakā tesaṁ,</span><br />
</p>
<p id="ja501c25p4">
<span class="m-text m-primary">añjitakkhā manoramā”.</span><br />
</p>
<p id="ja501c26p1">
<span class="m-text m-primary">“Edisā te migā deva,</span><br />
</p>
<p id="ja501c26p2">
<span class="m-text m-primary">edisā dhammikā migā;</span><br />
</p>
<p id="ja501c26p3">
<span class="m-text m-primary">Mātāpettibharā deva,</span><br />
</p>
<p id="ja501c26p4">
<span class="m-text m-primary">na te so abhihārituṁ”.</span><br />
</p>
<p id="ja501c27p1">
<span class="m-text m-primary">“Dammi nikkhasataṁ ludda,</span><br />
</p>
<p id="ja501c27p2">
<span class="m-text m-primary">thūlañca maṇikuṇḍalaṁ;</span><br />
</p>
<p id="ja501c27p3">
<span class="m-text m-primary">Catussadañca pallaṅkaṁ,</span><br />
</p>
<p id="ja501c27p4">
<span class="m-text m-primary">umāpupphasarinnibhaṁ.</span><br />
</p>
<p id="ja501c28p1">
<span class="m-text m-primary">Dve ca sādisiyo bhariyā,</span><br />
</p>
<p id="ja501c28p2">
<span class="m-text m-primary">usabhañca gavaṁ sataṁ;</span><br />
</p>
<p id="ja501c28p3">
<span class="m-text m-primary">Dhammena rajjaṁ kāressaṁ,</span><br />
</p>
<p id="ja501c28p4">
<span class="m-text m-primary">bahukāro mesi luddaka.</span><br />
</p>
<p id="ja501c29p1">
<span class="m-text m-primary">Kasivāṇijjā iṇadānaṁ,</span><br />
</p>
<p id="ja501c29p2">
<span class="m-text m-primary">uñchācariyā ca luddaka;</span><br />
</p>
<p id="ja501c29p3">
<span class="m-text m-primary">Etena dāraṁ posehi,</span><br />
</p>
<p id="ja501c29p4">
<span class="m-text m-primary">mā pāpaṁ akarī punāti”.</span><br />
</p>
<p id="ja501c30p1">
<span class="m-text m-primary">Rohaṇamigajātakaṁ pañcamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>