<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/cpy011z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="https://www.theravadan.org/pages/cpy011z.html" />
  <meta property="og:description" content="Yudhañjayavagga Saccapāramī 3 Vaṭṭapotakacariya “Punāparaṁ yadā homi, magadhe vaṭṭapotako; Ajātapakkho taruṇo, maṁsapesi kulāvake. Mukhatuṇḍakenāharitvā, mātā posayatī mamaṁ; Tassā phassena jīvāmi, natthi me kāyikaṁ balaṁ. Saṁvacchare gimhasamaye, davaḍāho padippati; Upagacchati amhākaṁ, pāvako kaṇhavattanī. Dhamadhamāiti evaṁ, saddāyanto mahāsikhī; Anupubbena jhāpento, aggi mamamupāgami. Aggivegabhayātītā, tasitā …" />
  <meta name="twitter:description" content="Yudhañjayavagga Saccapāramī 3 Vaṭṭapotakacariya “Punāparaṁ yadā homi, magadhe vaṭṭapotako; Ajātapakkho taruṇo, maṁsapesi kulāvake. Mukhatuṇḍakenāharitvā, mātā posayatī mamaṁ; Tassā phassena jīvāmi, natthi me kāyikaṁ balaṁ. Saṁvacchare gimhasamaye, davaḍāho padippati; Upagacchati amhākaṁ, pāvako kaṇhavattanī. Dhamadhamāiti evaṁ, saddāyanto mahāsikhī; Anupubbena jhāpento, aggi mamamupāgami. Aggivegabhayātītā, tasitā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<section id="yudhanjayavagga">
<h2><a href="#yudhanjayavagga">Yudhañjayavagga</a></h2>
<section id="saccaparami-3">
<h3><a href="#saccaparami-3">Saccapāramī 3</a></h3>
<p id="cp29c0p4">
<span class="m-text m-primary">Vaṭṭapotakacariya</span><br />
</p>
<p id="cp29c1p1">
<span class="m-text m-primary">“Punāparaṁ yadā homi,</span><br />
</p>
<p id="cp29c1p2">
<span class="m-text m-primary">magadhe vaṭṭapotako;</span><br />
</p>
<p id="cp29c1p3">
<span class="m-text m-primary">Ajātapakkho taruṇo,</span><br />
</p>
<p id="cp29c1p4">
<span class="m-text m-primary">maṁsapesi kulāvake.</span><br />
</p>
<p id="cp29c2p1">
<span class="m-text m-primary">Mukhatuṇḍakenāharitvā,</span><br />
</p>
<p id="cp29c2p2">
<span class="m-text m-primary">mātā posayatī mamaṁ;</span><br />
</p>
<p id="cp29c2p3">
<span class="m-text m-primary">Tassā phassena jīvāmi,</span><br />
</p>
<p id="cp29c2p4">
<span class="m-text m-primary">natthi me kāyikaṁ balaṁ.</span><br />
</p>
<p id="cp29c3p1">
<span class="m-text m-primary">Saṁvacchare gimhasamaye,</span><br />
</p>
<p id="cp29c3p2">
<span class="m-text m-primary">davaḍāho padippati;</span><br />
</p>
<p id="cp29c3p3">
<span class="m-text m-primary">Upagacchati amhākaṁ,</span><br />
</p>
<p id="cp29c3p4">
<span class="m-text m-primary">pāvako kaṇhavattanī.</span><br />
</p>
<p id="cp29c4p1">
<span class="m-text m-primary">Dhamadhamāiti evaṁ,</span><br />
</p>
<p id="cp29c4p2">
<span class="m-text m-primary">saddāyanto mahāsikhī;</span><br />
</p>
<p id="cp29c4p3">
<span class="m-text m-primary">Anupubbena jhāpento,</span><br />
</p>
<p id="cp29c4p4">
<span class="m-text m-primary">aggi mamamupāgami.</span><br />
</p>
<p id="cp29c5p1">
<span class="m-text m-primary">Aggivegabhayātītā,</span><br />
</p>
<p id="cp29c5p2">
<span class="m-text m-primary">tasitā mātāpitā mama;</span><br />
</p>
<p id="cp29c5p3">
<span class="m-text m-primary">Kulāvake maṁ chaḍḍetvā,</span><br />
</p>
<p id="cp29c5p4">
<span class="m-text m-primary">attānaṁ parimocayuṁ.</span><br />
</p>
<p id="cp29c6p1">
<span class="m-text m-primary">Pāde pakkhe pajahāmi,</span><br />
</p>
<p id="cp29c6p2">
<span class="m-text m-primary">natthi me kāyikaṁ balaṁ;</span><br />
</p>
<p id="cp29c6p3">
<span class="m-text m-primary">Sohaṁ agatiko tattha,</span><br />
</p>
<p id="cp29c6p4">
<span class="m-text m-primary">evaṁ cintesahaṁ tadā.</span><br />
</p>
<p id="cp29c7p1">
<span class="m-text m-primary">‘Yesāhaṁ upadhāveyyaṁ,</span><br />
</p>
<p id="cp29c7p2">
<span class="m-text m-primary">bhīto tasitavedhito;</span><br />
</p>
<p id="cp29c7p3">
<span class="m-text m-primary">Te maṁ ohāya pakkantā,</span><br />
</p>
<p id="cp29c7p4">
<span class="m-text m-primary">kathaṁ me ajja kātave.</span><br />
</p>
<p id="cp29c8p1">
<span class="m-text m-primary">Atthi loke sīlaguṇo,</span><br />
</p>
<p id="cp29c8p2">
<span class="m-text m-primary">saccaṁ soceyyanuddayā;</span><br />
</p>
<p id="cp29c8p3">
<span class="m-text m-primary">Tena saccena kāhāmi,</span><br />
</p>
<p id="cp29c8p4">
<span class="m-text m-primary">saccakiriyamuttamaṁ.</span><br />
</p>
<p id="cp29c9p1">
<span class="m-text m-primary">Āvejjetvā dhammabalaṁ,</span><br />
</p>
<p id="cp29c9p2">
<span class="m-text m-primary">saritvā pubbake jine;</span><br />
</p>
<p id="cp29c9p3">
<span class="m-text m-primary">Saccabalamavassāya,</span><br />
</p>
<p id="cp29c9p4">
<span class="m-text m-primary">saccakiriyamakāsahaṁ.</span><br />
</p>
<p id="cp29c10p1">
<span class="m-text m-primary">Santi pakkhā apatanā,</span><br />
</p>
<p id="cp29c10p2">
<span class="m-text m-primary">santi pādā avañcanā;</span><br />
</p>
<p id="cp29c10p3">
<span class="m-text m-primary">Mātāpitā ca nikkhantā,</span><br />
</p>
<p id="cp29c10p4">
<span class="m-text m-primary">jātaveda paṭikkama’.</span><br />
</p>
<p id="cp29c11p1">
<span class="m-text m-primary">Sahasacce kate mayhaṁ,</span><br />
</p>
<p id="cp29c11p2">
<span class="m-text m-primary">Mahāpajjalito sikhī;</span><br />
</p>
<p id="cp29c11p3">
<span class="m-text m-primary">Vajjesi soḷasakarīsāni,</span><br />
</p>
<p id="cp29c11p4">
<span class="m-text m-primary">Udakaṁ patvā yathā sikhī;</span><br />
</p>
<p id="cp29c11p5">
<span class="m-text m-primary">Saccena me samo natthi,</span><br />
</p>
<p id="cp29c11p6">
<span class="m-text m-primary">Esā me saccapāramī”ti.</span><br />
</p>
<p id="cp29c12p1">
<span class="m-text m-primary">Vaṭṭapotakacariyaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>