<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/tha-apy0guz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="/pages/tha-apy0guz.html" />
  <meta property="og:description" content="Bhaddālivagga 4. Madhumaṁsadāyakattheraapadāna “Nagare bandhumatiyā, sūkariko ahosahaṁ; Ukkoṭakaṁ randhayitvā, madhumaṁsamhi okiriṁ. Sannipātaṁ ahaṁ gantvā, ekaṁ pattaṁ gahesahaṁ; Pūrayitvāna taṁ pattaṁ, bhikkhusaṅghassadāsahaṁ. Yottha therataro bhikkhu, niyyādesi mamaṁ tadā; Iminā pattapūrena, labhassu vipulaṁ sukhaṁ. Duve sampattiyo bhutvā, sukkamūlena codito; Pacchime vattamānamhi, kilese jhāpayissati. Tattha cittaṁ pasādetvā, tāvatiṁsamagacchaha …" />
  <meta name="twitter:description" content="Bhaddālivagga 4. Madhumaṁsadāyakattheraapadāna “Nagare bandhumatiyā, sūkariko ahosahaṁ; Ukkoṭakaṁ randhayitvā, madhumaṁsamhi okiriṁ. Sannipātaṁ ahaṁ gantvā, ekaṁ pattaṁ gahesahaṁ; Pūrayitvāna taṁ pattaṁ, bhikkhusaṅghassadāsahaṁ. Yottha therataro bhikkhu, niyyādesi mamaṁ tadā; Iminā pattapūrena, labhassu vipulaṁ sukhaṁ. Duve sampattiyo bhutvā, sukkamūlena codito; Pacchime vattamānamhi, kilese jhāpayissati. Tattha cittaṁ pasādetvā, tāvatiṁsamagacchaha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="bhaddalivagga">
<h2><a href="#bhaddalivagga">Bhaddālivagga</a></h2>
<section id="madhumamsadayakattheraapadana">
<h3><a href="#madhumamsadayakattheraapadana">4. Madhumaṁsadāyakattheraapadāna</a></h3>
<p id="tha-ap416c1p1">
<span class="pali m-text">“Nagare bandhumatiyā,</span><br />
</p>
<p id="tha-ap416c1p2">
<span class="pali m-text">sūkariko ahosahaṁ;</span><br />
</p>
<p id="tha-ap416c1p3">
<span class="pali m-text">Ukkoṭakaṁ randhayitvā,</span><br />
</p>
<p id="tha-ap416c1p4">
<span class="pali m-text">madhumaṁsamhi okiriṁ.</span><br />
</p>
<p id="tha-ap416c2p1">
<span class="pali m-text">Sannipātaṁ ahaṁ gantvā,</span><br />
</p>
<p id="tha-ap416c2p2">
<span class="pali m-text">ekaṁ pattaṁ gahesahaṁ;</span><br />
</p>
<p id="tha-ap416c2p3">
<span class="pali m-text">Pūrayitvāna taṁ pattaṁ,</span><br />
</p>
<p id="tha-ap416c2p4">
<span class="pali m-text">bhikkhusaṅghassadāsahaṁ.</span><br />
</p>
<p id="tha-ap416c3p1">
<span class="pali m-text">Yottha therataro bhikkhu,</span><br />
</p>
<p id="tha-ap416c3p2">
<span class="pali m-text">niyyādesi mamaṁ tadā;</span><br />
</p>
<p id="tha-ap416c3p3">
<span class="pali m-text">Iminā pattapūrena,</span><br />
</p>
<p id="tha-ap416c3p4">
<span class="pali m-text">labhassu vipulaṁ sukhaṁ.</span><br />
</p>
<p id="tha-ap416c4p1">
<span class="pali m-text">Duve sampattiyo bhutvā,</span><br />
</p>
<p id="tha-ap416c4p2">
<span class="pali m-text">sukkamūlena codito;</span><br />
</p>
<p id="tha-ap416c4p3">
<span class="pali m-text">Pacchime vattamānamhi,</span><br />
</p>
<p id="tha-ap416c4p4">
<span class="pali m-text">kilese jhāpayissati.</span><br />
</p>
<p id="tha-ap416c5p1">
<span class="pali m-text">Tattha cittaṁ pasādetvā,</span><br />
</p>
<p id="tha-ap416c5p2">
<span class="pali m-text">tāvatiṁsamagacchahaṁ;</span><br />
</p>
<p id="tha-ap416c5p3">
<span class="pali m-text">Tattha bhutvā pivitvā ca,</span><br />
</p>
<p id="tha-ap416c5p4">
<span class="pali m-text">labhāmi vipulaṁ sukhaṁ.</span><br />
</p>
<p id="tha-ap416c6p1">
<span class="pali m-text">Maṇḍape rukkhamūle vā,</span><br />
</p>
<p id="tha-ap416c6p2">
<span class="pali m-text">pubbakammaṁ anussariṁ;</span><br />
</p>
<p id="tha-ap416c6p3">
<span class="pali m-text">Annapānābhivasso me,</span><br />
</p>
<p id="tha-ap416c6p4">
<span class="pali m-text">abhivassati tāvade.</span><br />
</p>
<p id="tha-ap416c7p1">
<span class="pali m-text">Idaṁ pacchimakaṁ mayhaṁ,</span><br />
</p>
<p id="tha-ap416c7p2">
<span class="pali m-text">carimo vattate bhavo;</span><br />
</p>
<p id="tha-ap416c7p3">
<span class="pali m-text">Idhāpi annapānaṁ me,</span><br />
</p>
<p id="tha-ap416c7p4">
<span class="pali m-text">vassate sabbakālikaṁ.</span><br />
</p>
<p id="tha-ap416c8p1">
<span class="pali m-text">Teneva madhudānena,</span><br />
</p>
<p id="tha-ap416c8p2">
<span class="pali m-text">sandhāvitvā bhave ahaṁ;</span><br />
</p>
<p id="tha-ap416c8p3">
<span class="pali m-text">Sabbāsave pariññāya,</span><br />
</p>
<p id="tha-ap416c8p4">
<span class="pali m-text">viharāmi anāsavo.</span><br />
</p>
<p id="tha-ap416c9p1">
<span class="pali m-text">Ekanavutito kappe,</span><br />
</p>
<p id="tha-ap416c9p2">
<span class="pali m-text">yaṁ dānamadadiṁ tadā;</span><br />
</p>
<p id="tha-ap416c9p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap416c9p4">
<span class="pali m-text">madhudānassidaṁ phalaṁ.</span><br />
</p>
<p id="tha-ap416c10p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap416c10p2">
<span class="pali m-text">…pe…</span><br />
</p>
<p id="tha-ap416c10p3">
<span class="pali m-text">viharāmi anāsavo.</span><br />
</p>
<p id="tha-ap416c11p1">
<span class="pali m-text">Svāgataṁ vata me āsi,</span><br />
</p>
<p id="tha-ap416c11p2">
<span class="pali m-text">…pe…</span><br />
</p>
<p id="tha-ap416c11p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap416c12p1">
<span class="pali m-text">Paṭisambhidā catasso,</span><br />
</p>
<p id="tha-ap416c12p2">
<span class="pali m-text">…pe…</span><br />
</p>
<p id="tha-ap416c12p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap416c13p1">
<span class="pali m-text">Itthaṁ sudaṁ āyasmā madhumaṁsadāyako thero imā gāthāyo abhāsitthāti.</span><br />
</p>
<p id="tha-ap416c14p1">
<span class="pali m-text">Madhumaṁsadāyakattherassāpadānaṁ catutthaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>