<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an4 &raquo; Aṅguttara Nikāya 4 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any004p01lz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 4" />
  <meta name="twitter:title" content="Aṅguttara Nikāya 4" />
  <meta property="og:url" content="https://theravadan.org/pages/any004p01lz.html" />
  <meta property="og:description" content="Numbered Discourses 4 5. Rohitassavagga 5. With Rohitassa 46. Dutiyarohitassasutta 46. With Rohitassa (2nd) Atha kho bhagavā tassā rattiyā accayena bhikkhū āmantesi: Then, when the night had passed, the Buddha addressed the mendicants: “imaṁ, bhikkhave, rattiṁ rohitasso devaputto abhikkantāya rattiyā abhikkantavaṇṇo kevalakappaṁ jetavanaṁ obhāsetvā yenāhaṁ tenupasaṅkami; upasaṅkamitvā …" />
  <meta name="twitter:description" content="Numbered Discourses 4 5. Rohitassavagga 5. With Rohitassa 46. Dutiyarohitassasutta 46. With Rohitassa (2nd) Atha kho bhagavā tassā rattiyā accayena bhikkhū āmantesi: Then, when the night had passed, the Buddha addressed the mendicants: “imaṁ, bhikkhave, rattiṁ rohitasso devaputto abhikkantāya rattiyā abhikkantavaṇṇo kevalakappaṁ jetavanaṁ obhāsetvā yenāhaṁ tenupasaṅkami; upasaṅkamitvā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an4-index.html">an4</a> &raquo;
          </span>
          Aṅguttara Nikāya 4
        </h1>
<!-- content -->
<p><span class="m-text">Numbered Discourses 4</span></p>
<section id="rohitassavagga">
<h2><a href="#rohitassavagga">5. Rohitassavagga</a></h2>
<p><span class="m-text">5. With Rohitassa</span></p>
<section id="dutiyarohitassasutta">
<h3><a href="#dutiyarohitassasutta">46. Dutiyarohitassasutta</a></h3>
<p><span class="m-text">46. With Rohitassa (2nd)</span></p>
<p id="an4p46c1p1">
<span class="m-text m-primary">Atha kho bhagavā tassā rattiyā accayena bhikkhū āmantesi:</span><br />
<span class="m-text">Then, when the night had passed, the Buddha addressed the mendicants:</span><br />
</p>
<p id="an4p46c1p2">
<span class="m-text m-primary">“imaṁ, bhikkhave, rattiṁ rohitasso devaputto abhikkantāya rattiyā abhikkantavaṇṇo kevalakappaṁ jetavanaṁ obhāsetvā yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi. Ekamantaṁ ṭhito kho, bhikkhave, rohitasso devaputto maṁ etadavoca:</span><br />
<span class="m-text">“Tonight, the glorious god Rohitassa, lighting up the entire Jeta’s Grove, came to me, bowed, stood to one side, and said to me:</span><br />
</p>
<p id="an4p46c1p3">
<span class="m-text m-primary">‘yattha nu kho, bhante, na jāyati na jīyati na mīyati na cavati na upapajjati, sakkā nu kho so, bhante, gamanena lokassa anto ñātuṁ vā daṭṭhuṁ vā pāpuṇituṁ vā’ti?</span><br />
<span class="m-text">‘Sir, is it possible to know or see or reach the end of the world by traveling to a place where there’s no being born, growing old, dying, passing away, or being reborn?’ …</span><br />
</p>
<p id="an4p46c1p4">
<span class="m-text m-primary">Evaṁ vutte, ahaṁ, bhikkhave, rohitassaṁ devaputtaṁ etadavocaṁ:</span><br />
<span class="m-text">(The rest of this discourse is the same as the previous discourse, AN 4.45.)</span><br />
</p>
<p id="an4p46c1p5">
<span class="m-text m-primary">‘yattha kho, āvuso, na jāyati na jīyati na mīyati na cavati na upapajjati, nāhaṁ taṁ gamanena lokassa antaṁ ñāteyyaṁ daṭṭheyyaṁ patteyyanti vadāmī’ti.</span><br />
</p>
<p id="an4p46c1p6">
<span class="m-text m-primary">Evaṁ vutte, bhikkhave, rohitasso devaputto maṁ etadavoca:</span><br />
</p>
<p id="an4p46c1p7">
<span class="m-text m-primary">‘acchariyaṁ, bhante, abbhutaṁ, bhante.</span><br />
</p>
<p id="an4p46c1p8">
<span class="m-text m-primary">Yāva subhāsitamidaṁ, bhante, bhagavatā—</span><br />
</p>
<p id="an4p46c1p9">
<span class="m-text m-primary">yattha kho, āvuso, na jāyati na jīyati na mīyati na cavati na upapajjati, nāhaṁ taṁ gamanena lokassa antaṁ ñāteyyaṁ daṭṭheyyaṁ patteyyanti vadāmi’.</span><br />
</p>
<p id="an4p46c2p1">
<span class="m-text m-primary">Bhūtapubbāhaṁ, bhante, rohitasso nāma isi ahosiṁ bhojaputto iddhimā vehāsaṅgamo.</span><br />
</p>
<p id="an4p46c2p2">
<span class="m-text m-primary">Tassa mayhaṁ, bhante, evarūpo javo ahosi, seyyathāpi nāma daḷhadhammā dhanuggaho sikkhito katahattho katūpāsano lahukena asanena appakasirena tiriyaṁ tālacchāyaṁ atipāteyya.</span><br />
</p>
<p id="an4p46c2p3">
<span class="m-text m-primary">Tassa mayhaṁ, bhante, evarūpo padavītihāro ahosi, seyyathāpi nāma puratthimā samuddā pacchimo samuddo.</span><br />
</p>
<p id="an4p46c2p4">
<span class="m-text m-primary">Tassa mayhaṁ, bhante, evarūpena javena samannāgatassa evarūpena ca padavītihārena evarūpaṁ icchāgataṁ uppajji:</span><br />
</p>
<p id="an4p46c2p5">
<span class="m-text m-primary">‘ahaṁ gamanena lokassa antaṁ pāpuṇissāmī’ti.</span><br />
</p>
<p id="an4p46c2p6">
<span class="m-text m-primary">So kho ahaṁ, bhante, aññatreva asitapītakhāyitasāyitā aññatra uccārapassāvakammā aññatra niddākilamathapaṭivinodanā vassasatāyuko vassasatajīvī vassasataṁ gantvā appatvāva lokassa antaṁ antarāyeva kālaṅkato.</span><br />
</p>
<p id="an4p46c3p1">
<span class="m-text m-primary">Acchariyaṁ, bhante, abbhutaṁ, bhante.</span><br />
</p>
<p id="an4p46c3p2">
<span class="m-text m-primary">Yāva subhāsitamidaṁ, bhante, bhagavatā:</span><br />
</p>
<p id="an4p46c3p3">
<span class="m-text m-primary">‘yattha kho, āvuso, na jāyati na jīyati na mīyati na cavati na upapajjati, nāhaṁ taṁ gamanena lokassa antaṁ ñāteyyaṁ daṭṭheyyaṁ patteyyanti vadāmī’ti.</span><br />
</p>
<p id="an4p46c3p4">
<span class="m-text m-primary">Evaṁ vutte, ahaṁ, bhikkhave, rohitassaṁ devaputtaṁ etadavocaṁ:</span><br />
</p>
<p id="an4p46c4p1">
<span class="m-text m-primary">‘Yattha kho, āvuso, na jāyati na jīyati na mīyati na cavati na upapajjati, nāhaṁ, taṁ gamanena lokassa antaṁ ñāteyyaṁ daṭṭheyyaṁ patteyyanti vadāmī’ti.</span><br />
</p>
<p id="an4p46c4p2">
<span class="m-text m-primary">Na cāhaṁ, āvuso, appatvāva lokassa antaṁ dukkhassantakiriyaṁ vadāmi.</span><br />
</p>
<p id="an4p46c4p3">
<span class="m-text m-primary">Api cāhaṁ, āvuso, imasmiṁyeva byāmamatte kaḷevare sasaññimhi samanake lokañca paññāpemi lokasamudayañca lokanirodhañca lokanirodhagāminiñca paṭipadanti.</span><br />
</p>
<p id="an4p46c5p1">
<span class="m-text m-primary">Gamanena na pattabbo,</span><br />
</p>
<p id="an4p46c5p2">
<span class="m-text m-primary">lokassanto kudācanaṁ;</span><br />
</p>
<p id="an4p46c5p3">
<span class="m-text m-primary">Na ca appatvā lokantaṁ,</span><br />
</p>
<p id="an4p46c5p4">
<span class="m-text m-primary">dukkhā atthi pamocanaṁ.</span><br />
</p>
<p id="an4p46c6p1">
<span class="m-text m-primary">Tasmā have lokavidū sumedho,</span><br />
</p>
<p id="an4p46c6p2">
<span class="m-text m-primary">Lokantagū vusitabrahmacariyo;</span><br />
</p>
<p id="an4p46c6p3">
<span class="m-text m-primary">Lokassa antaṁ samitāvi ñatvā,</span><br />
</p>
<p id="an4p46c6p4">
<span class="m-text m-primary">Nāsīsatī lokamimaṁ parañcā”ti.</span><br />
</p>
<p id="an4p46c6p5">
<span class="m-text m-primary">Chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>