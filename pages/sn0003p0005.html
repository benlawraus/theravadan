<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn3 &raquo; Saṁyutta Nikāya 3.5 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0003p0005.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn3-index.html">sn3</a> &raquo;
          </span>
          Saṁyutta Nikāya 3.5
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0003p0004.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0003p0006.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 3.5</span></p>
<p id="sn3p5c0p2">
<span class="pali m-text">1. Paṭhamavagga</span><br />
<span class="sujato m-text">1. Shackles</span><br />
</p>
<section id="attarakkhitasutta">
<span id="sn3p5c0p3"></span><h2><span class="pali m-text">Attarakkhitasutta</span></h2>
<p><span class="sujato m-text">Self-Protected</span></p>
<p id="sn3p5c1p1">
<span class="pali m-text">Sāvatthinidānaṁ.</span><br />
<span class="sujato m-text">At Sāvatthī.</span><br />
</p>
<p id="sn3p5c1p2">
<span class="pali m-text">Ekamantaṁ nisinno kho rājā pasenadi kosalo bhagavantaṁ etadavoca:</span><br />
<span class="sujato m-text">Seated to one side, King Pasenadi said to the Buddha,</span><br />
</p>
<p id="sn3p5c1p3">
<span class="pali m-text">“idha mayhaṁ, bhante, rahogatassa paṭisallīnassa evaṁ cetaso parivitakko udapādi:</span><br />
<span class="sujato m-text">“Just now, sir, as I was in private retreat this thought came to mind.</span><br />
</p>
<p id="sn3p5c1p4">
<span class="pali m-text">‘kesaṁ nu kho rakkhito attā, kesaṁ arakkhito attā’ti?</span><br />
<span class="sujato m-text">‘Who are those who protect themselves? And who are those who don’t protect themselves?’</span><br />
</p>
<p id="sn3p5c1p5">
<span class="pali m-text">Tassa mayhaṁ, bhante, etadahosi:</span><br />
<span class="sujato m-text">Then it occurred to me:</span><br />
</p>
<p id="sn3p5c1p6">
<span class="pali m-text">‘ye kho keci kāyena duccaritaṁ caranti, vācāya duccaritaṁ caranti, manasā duccaritaṁ caranti;</span><br />
<span class="sujato m-text">‘Those who do bad things by way of body, speech, and mind</span><br />
</p>
<p id="sn3p5c1p7">
<span class="pali m-text">tesaṁ arakkhito attā.</span><br />
<span class="sujato m-text">don’t protect themselves.</span><br />
</p>
<p id="sn3p5c1p8">
<span class="pali m-text">Kiñcāpi te hatthikāyo vā rakkheyya, assakāyo vā rakkheyya, rathakāyo vā rakkheyya, pattikāyo vā rakkheyya;</span><br />
<span class="sujato m-text">Even if they’re protected by a company of elephants, cavalry, chariots, or infantry,</span><br />
</p>
<p id="sn3p5c1p9">
<span class="pali m-text">atha kho tesaṁ arakkhito attā.</span><br />
<span class="sujato m-text">they still don’t protect themselves.</span><br />
</p>
<p id="sn3p5c1p10">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="sn3p5c1p11">
<span class="pali m-text">Bāhirā hesā rakkhā, nesā rakkhā ajjhattikā;</span><br />
<span class="sujato m-text">Because such protection is exterior, not interior.</span><br />
</p>
<p id="sn3p5c1p12">
<span class="pali m-text">tasmā tesaṁ arakkhito attā.</span><br />
<span class="sujato m-text">That’s why they don’t protect themselves.</span><br />
</p>
<p id="sn3p5c1p13">
<span class="pali m-text">Ye ca kho keci kāyena sucaritaṁ caranti, vācāya sucaritaṁ caranti, manasā sucaritaṁ caranti;</span><br />
<span class="sujato m-text">Those who do good things by way of body, speech, and mind</span><br />
</p>
<p id="sn3p5c1p14">
<span class="pali m-text">tesaṁ rakkhito attā.</span><br />
<span class="sujato m-text">do protect themselves.</span><br />
</p>
<p id="sn3p5c1p15">
<span class="pali m-text">Kiñcāpi te neva hatthikāyo rakkheyya, na assakāyo rakkheyya, na rathakāyo rakkheyya, na pattikāyo rakkheyya;</span><br />
<span class="sujato m-text">Even if they’re not protected by a company of elephants, cavalry, chariots, or infantry,</span><br />
</p>
<p id="sn3p5c1p16">
<span class="pali m-text">atha kho tesaṁ rakkhito attā.</span><br />
<span class="sujato m-text">they still protect themselves.</span><br />
</p>
<p id="sn3p5c1p17">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="sn3p5c1p18">
<span class="pali m-text">Ajjhattikā hesā rakkhā, nesā rakkhā bāhirā;</span><br />
<span class="sujato m-text">Because such protection is interior, not exterior.</span><br />
</p>
<p id="sn3p5c1p19">
<span class="pali m-text">tasmā tesaṁ rakkhito attā’”ti.</span><br />
<span class="sujato m-text">That’s why they do protect themselves.’”</span><br />
</p>
<p id="sn3p5c2p1">
<span class="pali m-text">“Evametaṁ, mahārāja, evametaṁ, mahārāja.</span><br />
<span class="sujato m-text">“That’s so true, great king! That’s so true!” said the Buddha. And he repeated the king’s statement, adding:</span><br />
</p>
<p id="sn3p5c2p2">
<span class="pali m-text">Ye hi keci, mahārāja, kāyena duccaritaṁ caranti …pe…</span><br />
</p>
<p id="sn3p5c2p3">
<span class="pali m-text">tesaṁ arakkhito attā.</span><br />
</p>
<p id="sn3p5c2p4">
<span class="pali m-text">Taṁ kissa hetu?</span><br />
</p>
<p id="sn3p5c2p5">
<span class="pali m-text">Bāhirā hesā, mahārāja, rakkhā, nesā rakkhā ajjhattikā;</span><br />
</p>
<p id="sn3p5c2p6">
<span class="pali m-text">tasmā tesaṁ arakkhito attā.</span><br />
</p>
<p id="sn3p5c2p7">
<span class="pali m-text">Ye hi keci, mahārāja, kāyena sucaritaṁ caranti, vācāya sucaritaṁ caranti, manasā sucaritaṁ caranti;</span><br />
</p>
<p id="sn3p5c2p8">
<span class="pali m-text">tesaṁ rakkhito attā.</span><br />
</p>
<p id="sn3p5c2p9">
<span class="pali m-text">Kiñcāpi te neva hatthikāyo rakkheyya, na assakāyo rakkheyya, na rathakāyo rakkheyya, na pattikāyo rakkheyya;</span><br />
</p>
<p id="sn3p5c2p10">
<span class="pali m-text">atha kho tesaṁ rakkhito attā.</span><br />
</p>
<p id="sn3p5c2p11">
<span class="pali m-text">Taṁ kissa hetu?</span><br />
</p>
<p id="sn3p5c2p12">
<span class="pali m-text">Ajjhattikā hesā, mahārāja, rakkhā, nesā rakkhā bāhirā;</span><br />
</p>
<p id="sn3p5c2p13">
<span class="pali m-text">tasmā tesaṁ rakkhito attā”ti.</span><br />
</p>
<p id="sn3p5c2p14">
<span class="pali m-text">Idamavoca …pe…</span><br />
</p>
<p id="sn3p5c3p1">
<span class="pali m-text">“Kāyena saṁvaro sādhu,</span><br />
<span class="sujato m-text">“Restraint of the body is good;</span><br />
</p>
<p id="sn3p5c3p2">
<span class="pali m-text">sādhu vācāya saṁvaro;</span><br />
<span class="sujato m-text">restraint of speech is good;</span><br />
</p>
<p id="sn3p5c3p3">
<span class="pali m-text">Manasā saṁvaro sādhu,</span><br />
<span class="sujato m-text">restraint of mind is good;</span><br />
</p>
<p id="sn3p5c3p4">
<span class="pali m-text">sādhu sabbattha saṁvaro;</span><br />
<span class="sujato m-text">everywhere, restraint is good.</span><br />
</p>
<p id="sn3p5c3p5">
<span class="pali m-text">Sabbattha saṁvuto lajjī,</span><br />
<span class="sujato m-text">A sincere person, restrained everywhere,</span><br />
</p>
<p id="sn3p5c3p6">
<span class="pali m-text">rakkhitoti pavuccatī”ti.</span><br />
<span class="sujato m-text">is said to be ‘protected’.”</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0003p0004.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0003p0006.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>