<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv19 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0019p0002.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv19-index.html">kv19</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0019p0001.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0019p0003.html">Next</a></div>
</div>
<p id="kv19p2c0p2">
<span class="pali m-text">Mahāpaṇṇāsaka</span><br />
</p>
<p id="kv19p2c0p3">
<span class="pali m-text">Ekūnavīsatimavagga</span><br />
</p>
<section id="sunnatakatha">
<span id="kv19p2c0p4"></span><h2><span class="pali m-text">Suññatākathā</span></h2>
<p id="kv19p2c1p1">
<span class="pali m-text">Suññatā saṅkhārakkhandhapariyāpannāti?</span><br />
</p>
<p id="kv19p2c1p2">
<span class="pali m-text">Āmantā.</span><br />
</p>
<p id="kv19p2c1p3">
<span class="pali m-text">Animittaṁ saṅkhārakkhandhapariyāpannanti?</span><br />
</p>
<p id="kv19p2c1p4">
<span class="pali m-text">Na hevaṁ vattabbe …pe…</span><br />
</p>
<p id="kv19p2c1p5">
<span class="pali m-text">suññatā saṅkhārakkhandhapariyāpannāti?</span><br />
</p>
<p id="kv19p2c1p6">
<span class="pali m-text">Āmantā.</span><br />
</p>
<p id="kv19p2c1p7">
<span class="pali m-text">Appaṇihito saṅkhārakkhandhapariyāpannoti?</span><br />
</p>
<p id="kv19p2c1p8">
<span class="pali m-text">Na hevaṁ vattabbe …pe…</span><br />
</p>
<p id="kv19p2c1p9">
<span class="pali m-text">animittaṁ na vattabbaṁ—</span><br />
</p>
<p id="kv19p2c1p10">
<span class="pali m-text">“saṅkhārakkhandhapariyāpannan”ti?</span><br />
</p>
<p id="kv19p2c1p11">
<span class="pali m-text">Āmantā.</span><br />
</p>
<p id="kv19p2c1p12">
<span class="pali m-text">Suññatā na vattabbā—</span><br />
</p>
<p id="kv19p2c1p13">
<span class="pali m-text">“saṅkhārakkhandhapariyāpannā”ti?</span><br />
</p>
<p id="kv19p2c1p14">
<span class="pali m-text">Na hevaṁ vattabbe …pe…</span><br />
</p>
<p id="kv19p2c1p15">
<span class="pali m-text">appaṇihito na vattabbo—</span><br />
</p>
<p id="kv19p2c1p16">
<span class="pali m-text">“saṅkhārakkhandhapariyāpanno”ti?</span><br />
</p>
<p id="kv19p2c1p17">
<span class="pali m-text">Āmantā.</span><br />
</p>
<p id="kv19p2c1p18">
<span class="pali m-text">Suññatā na vattabbā—</span><br />
</p>
<p id="kv19p2c1p19">
<span class="pali m-text">“saṅkhārakkhandhapariyāpannā”ti?</span><br />
</p>
<p id="kv19p2c1p20">
<span class="pali m-text">Na hevaṁ vattabbe …pe….</span><br />
</p>
<p id="kv19p2c2p1">
<span class="pali m-text">Suññatā saṅkhārakkhandhapariyāpannāti?</span><br />
</p>
<p id="kv19p2c2p2">
<span class="pali m-text">Āmantā.</span><br />
</p>
<p id="kv19p2c2p3">
<span class="pali m-text">Saṅkhārakkhandho na anicco na saṅkhato na paṭiccasamuppanno na khayadhammo na vayadhammo na virāgadhammo na nirodhadhammo na vipariṇāmadhammoti?</span><br />
</p>
<p id="kv19p2c2p4">
<span class="pali m-text">Na hevaṁ vattabbe …pe…</span><br />
</p>
<p id="kv19p2c2p5">
<span class="pali m-text">nanu saṅkhārakkhandho anicco saṅkhato paṭiccasamuppanno khayadhammo vayadhammo virāgadhammo nirodhadhammo vipariṇāmadhammoti?</span><br />
</p>
<p id="kv19p2c2p6">
<span class="pali m-text">Āmantā.</span><br />
</p>
<p id="kv19p2c2p7">
<span class="pali m-text">Hañci saṅkhārakkhandho anicco …pe…</span><br />
</p>
<p id="kv19p2c2p8">
<span class="pali m-text">vipariṇāmadhammo, no ca vata re vattabbe—</span><br />
</p>
<p id="kv19p2c2p9">
<span class="pali m-text">“suññatā saṅkhārakkhandhapariyāpannā”ti.</span><br />
</p>
<p id="kv19p2c3p1">
<span class="pali m-text">Rūpakkhandhassa suññatā saṅkhārakkhandhapariyāpannāti?</span><br />
</p>
<p id="kv19p2c3p2">
<span class="pali m-text">Āmantā.</span><br />
</p>
<p id="kv19p2c3p3">
<span class="pali m-text">Saṅkhārakkhandhassa suññatā rūpakkhandhapariyāpannāti?</span><br />
</p>
<p id="kv19p2c3p4">
<span class="pali m-text">Na hevaṁ vattabbe …pe…</span><br />
</p>
<p id="kv19p2c3p5">
<span class="pali m-text">vedanākkhandhassa …pe…</span><br />
</p>
<p id="kv19p2c3p6">
<span class="pali m-text">saññākkhandhassa …</span><br />
</p>
<p id="kv19p2c3p7">
<span class="pali m-text">viññāṇakkhandhassa suññatā saṅkhārakkhandhapariyāpannāti?</span><br />
</p>
<p id="kv19p2c3p8">
<span class="pali m-text">Āmantā.</span><br />
</p>
<p id="kv19p2c3p9">
<span class="pali m-text">Saṅkhārakkhandhassa suññatā viññāṇakkhandhapariyāpannāti?</span><br />
</p>
<p id="kv19p2c3p10">
<span class="pali m-text">Na hevaṁ vattabbe …pe….</span><br />
</p>
<p id="kv19p2c4p1">
<span class="pali m-text">Saṅkhārakkhandhassa suññatā na vattabbā—</span><br />
</p>
<p id="kv19p2c4p2">
<span class="pali m-text">“rūpakkhandhapariyāpannā”ti?</span><br />
</p>
<p id="kv19p2c4p3">
<span class="pali m-text">Āmantā.</span><br />
</p>
<p id="kv19p2c4p4">
<span class="pali m-text">Rūpakkhandhassa suññatā na vattabbā—</span><br />
</p>
<p id="kv19p2c4p5">
<span class="pali m-text">“saṅkhārakkhandhapariyāpannā”ti?</span><br />
</p>
<p id="kv19p2c4p6">
<span class="pali m-text">Na hevaṁ vattabbe …pe…</span><br />
</p>
<p id="kv19p2c4p7">
<span class="pali m-text">saṅkhārakkhandhassa suññatā na vattabbā—</span><br />
</p>
<p id="kv19p2c4p8">
<span class="pali m-text">“vedanākkhandhapariyāpannā …pe…</span><br />
</p>
<p id="kv19p2c4p9">
<span class="pali m-text">saññākkhandhapariyāpannā …</span><br />
</p>
<p id="kv19p2c4p10">
<span class="pali m-text">viññāṇakkhandhapariyāpannā”ti?</span><br />
</p>
<p id="kv19p2c4p11">
<span class="pali m-text">Āmantā.</span><br />
</p>
<p id="kv19p2c4p12">
<span class="pali m-text">Viññāṇakkhandhassa suññatā na vattabbā—</span><br />
</p>
<p id="kv19p2c4p13">
<span class="pali m-text">“saṅkhārakkhandhapariyāpannā”ti?</span><br />
</p>
<p id="kv19p2c4p14">
<span class="pali m-text">Na hevaṁ vattabbe …pe….</span><br />
</p>
<p id="kv19p2c5p1">
<span class="pali m-text">Na vattabbaṁ—</span><br />
</p>
<p id="kv19p2c5p2">
<span class="pali m-text">“suññatā saṅkhārakkhandhapariyāpannā”ti?</span><br />
</p>
<p id="kv19p2c5p3">
<span class="pali m-text">Āmantā.</span><br />
</p>
<p id="kv19p2c5p4">
<span class="pali m-text">Nanu vuttaṁ bhagavatā—</span><br />
</p>
<p id="kv19p2c5p5">
<span class="pali m-text">“suññamidaṁ, bhikkhave, saṅkhārā attena vā attaniyena vā”ti.</span><br />
</p>
<p id="kv19p2c5p6">
<span class="pali m-text">Attheva suttantoti?</span><br />
</p>
<p id="kv19p2c5p7">
<span class="pali m-text">Āmantā.</span><br />
</p>
<p id="kv19p2c5p8">
<span class="pali m-text">Tena hi suññatā saṅkhārakkhandhapariyāpannāti.</span><br />
</p>
<p id="kv19p2c5p9">
<span class="pali m-text">Suññatākathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0019p0001.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0019p0003.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>