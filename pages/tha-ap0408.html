<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-ap0408.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0407.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0409.html">Next</a></div>
</div>
<p id="tha-ap408c0p2">
<span class="pali m-text">Metteyyavagga</span><br />
</p>
<section id="nandakattheraapadana">
<span id="tha-ap408c0p3"></span><h2><span class="pali m-text">6. Nandakattheraapadāna</span></h2>
<p id="tha-ap408c1p1">
<span class="pali m-text">“Migaluddo pure āsiṁ,</span><br />
</p>
<p id="tha-ap408c1p2">
<span class="pali m-text">Araññe kānane ahaṁ;</span><br />
</p>
<p id="tha-ap408c1p3">
<span class="pali m-text">Pasadaṁ migamesanto,</span><br />
</p>
<p id="tha-ap408c1p4">
<span class="pali m-text">Sayambhuṁ addasaṁ ahaṁ.</span><br />
</p>
<p id="tha-ap408c2p1">
<span class="pali m-text">Anuruddho nāma sambuddho,</span><br />
</p>
<p id="tha-ap408c2p2">
<span class="pali m-text">sayambhū aparājito;</span><br />
</p>
<p id="tha-ap408c2p3">
<span class="pali m-text">Vivekakāmo so dhīro,</span><br />
</p>
<p id="tha-ap408c2p4">
<span class="pali m-text">vanamajjhogahī tadā.</span><br />
</p>
<p id="tha-ap408c3p1">
<span class="pali m-text">Catudaṇḍe gahetvāna,</span><br />
</p>
<p id="tha-ap408c3p2">
<span class="pali m-text">catuṭṭhāne ṭhapesahaṁ;</span><br />
</p>
<p id="tha-ap408c3p3">
<span class="pali m-text">Maṇḍapaṁ sukataṁ katvā,</span><br />
</p>
<p id="tha-ap408c3p4">
<span class="pali m-text">padmapupphehi chādayiṁ.</span><br />
</p>
<p id="tha-ap408c4p1">
<span class="pali m-text">Maṇḍapaṁ chādayitvāna,</span><br />
</p>
<p id="tha-ap408c4p2">
<span class="pali m-text">sayambhuṁ abhivādayiṁ;</span><br />
</p>
<p id="tha-ap408c4p3">
<span class="pali m-text">Dhanuṁ tattheva nikkhippa,</span><br />
</p>
<p id="tha-ap408c4p4">
<span class="pali m-text">pabbajiṁ anagāriyaṁ.</span><br />
</p>
<p id="tha-ap408c5p1">
<span class="pali m-text">Naciraṁ pabbajitassa,</span><br />
</p>
<p id="tha-ap408c5p2">
<span class="pali m-text">byādhi me udapajjatha;</span><br />
</p>
<p id="tha-ap408c5p3">
<span class="pali m-text">Pubbakammaṁ saritvāna,</span><br />
</p>
<p id="tha-ap408c5p4">
<span class="pali m-text">tattha kālaṅkato ahaṁ.</span><br />
</p>
<p id="tha-ap408c6p1">
<span class="pali m-text">Pubbakammena saṁyutto,</span><br />
</p>
<p id="tha-ap408c6p2">
<span class="pali m-text">tusitaṁ agamāsahaṁ;</span><br />
</p>
<p id="tha-ap408c6p3">
<span class="pali m-text">Tattha soṇṇamayaṁ byamhaṁ,</span><br />
</p>
<p id="tha-ap408c6p4">
<span class="pali m-text">nibbattati yadicchakaṁ.</span><br />
</p>
<p id="tha-ap408c7p1">
<span class="pali m-text">Sahassayuttaṁ hayavāhiṁ,</span><br />
</p>
<p id="tha-ap408c7p2">
<span class="pali m-text">dibbayānamadhiṭṭhito;</span><br />
</p>
<p id="tha-ap408c7p3">
<span class="pali m-text">Āruhitvāna taṁ yānaṁ,</span><br />
</p>
<p id="tha-ap408c7p4">
<span class="pali m-text">gacchāmahaṁ yadicchakaṁ.</span><br />
</p>
<p id="tha-ap408c8p1">
<span class="pali m-text">Tato me niyyamānassa,</span><br />
</p>
<p id="tha-ap408c8p2">
<span class="pali m-text">devabhūtassa me sato;</span><br />
</p>
<p id="tha-ap408c8p3">
<span class="pali m-text">Samantā yojanasataṁ,</span><br />
</p>
<p id="tha-ap408c8p4">
<span class="pali m-text">maṇḍapo me dharīyati.</span><br />
</p>
<p id="tha-ap408c9p1">
<span class="pali m-text">Sayanehaṁ tuvaṭṭāmi,</span><br />
</p>
<p id="tha-ap408c9p2">
<span class="pali m-text">acchanne pupphasanthate;</span><br />
</p>
<p id="tha-ap408c9p3">
<span class="pali m-text">Antalikkhā ca padumā,</span><br />
</p>
<p id="tha-ap408c9p4">
<span class="pali m-text">vassante niccakālikaṁ.</span><br />
</p>
<p id="tha-ap408c10p1">
<span class="pali m-text">Marīcike phandamāne,</span><br />
</p>
<p id="tha-ap408c10p2">
<span class="pali m-text">tappamāne ca ātape;</span><br />
</p>
<p id="tha-ap408c10p3">
<span class="pali m-text">Na maṁ tāpeti ātāpo,</span><br />
</p>
<p id="tha-ap408c10p4">
<span class="pali m-text">maṇḍapassa idaṁ phalaṁ.</span><br />
</p>
<p id="tha-ap408c11p1">
<span class="pali m-text">Duggatiṁ samatikkanto,</span><br />
</p>
<p id="tha-ap408c11p2">
<span class="pali m-text">apāyā pihitā mama;</span><br />
</p>
<p id="tha-ap408c11p3">
<span class="pali m-text">Maṇḍape rukkhamūle vā,</span><br />
</p>
<p id="tha-ap408c11p4">
<span class="pali m-text">santāpo me na vijjati.</span><br />
</p>
<p id="tha-ap408c12p1">
<span class="pali m-text">Mahīsaññaṁ adhiṭṭhāya,</span><br />
</p>
<p id="tha-ap408c12p2">
<span class="pali m-text">loṇatoyaṁ tarāmahaṁ;</span><br />
</p>
<p id="tha-ap408c12p3">
<span class="pali m-text">Tassa me sukataṁ kammaṁ,</span><br />
</p>
<p id="tha-ap408c12p4">
<span class="pali m-text">buddhapūjāyidaṁ phalaṁ.</span><br />
</p>
<p id="tha-ap408c13p1">
<span class="pali m-text">Apathampi pathaṁ katvā,</span><br />
</p>
<p id="tha-ap408c13p2">
<span class="pali m-text">gacchāmi anilañjase;</span><br />
</p>
<p id="tha-ap408c13p3">
<span class="pali m-text">Aho me sukataṁ kammaṁ,</span><br />
</p>
<p id="tha-ap408c13p4">
<span class="pali m-text">buddhapūjāyidaṁ phalaṁ.</span><br />
</p>
<p id="tha-ap408c14p1">
<span class="pali m-text">Pubbenivāsaṁ jānāmi,</span><br />
</p>
<p id="tha-ap408c14p2">
<span class="pali m-text">dibbacakkhu visodhitaṁ;</span><br />
</p>
<p id="tha-ap408c14p3">
<span class="pali m-text">Āsavā me parikkhīṇā,</span><br />
</p>
<p id="tha-ap408c14p4">
<span class="pali m-text">buddhapūjāyidaṁ phalaṁ.</span><br />
</p>
<p id="tha-ap408c15p1">
<span class="pali m-text">Jahitā purimā jāti,</span><br />
</p>
<p id="tha-ap408c15p2">
<span class="pali m-text">buddhassa oraso ahaṁ;</span><br />
</p>
<p id="tha-ap408c15p3">
<span class="pali m-text">Dāyādomhi ca saddhamme,</span><br />
</p>
<p id="tha-ap408c15p4">
<span class="pali m-text">buddhapūjāyidaṁ phalaṁ.</span><br />
</p>
<p id="tha-ap408c16p1">
<span class="pali m-text">Ārādhitomhi sugataṁ,</span><br />
</p>
<p id="tha-ap408c16p2">
<span class="pali m-text">Gotamaṁ sakyapuṅgavaṁ;</span><br />
</p>
<p id="tha-ap408c16p3">
<span class="pali m-text">Dhammadhajo dhammadāyādo,</span><br />
</p>
<p id="tha-ap408c16p4">
<span class="pali m-text">Buddhapūjāyidaṁ phalaṁ.</span><br />
</p>
<p id="tha-ap408c17p1">
<span class="pali m-text">Upaṭṭhitvāna sambuddhaṁ,</span><br />
</p>
<p id="tha-ap408c17p2">
<span class="pali m-text">gotamaṁ sakyapuṅgavaṁ;</span><br />
</p>
<p id="tha-ap408c17p3">
<span class="pali m-text">Pāraṅgamaniyaṁ maggaṁ,</span><br />
</p>
<p id="tha-ap408c17p4">
<span class="pali m-text">apucchiṁ lokanāyakaṁ.</span><br />
</p>
<p id="tha-ap408c18p1">
<span class="pali m-text">Ajjhiṭṭho kathayī buddho,</span><br />
</p>
<p id="tha-ap408c18p2">
<span class="pali m-text">gambhīraṁ nipuṇaṁ padaṁ;</span><br />
</p>
<p id="tha-ap408c18p3">
<span class="pali m-text">Tassāhaṁ dhammaṁ sutvāna,</span><br />
</p>
<p id="tha-ap408c18p4">
<span class="pali m-text">pattomhi āsavakkhayaṁ.</span><br />
</p>
<p id="tha-ap408c19p1">
<span class="pali m-text">Aho me sukataṁ kammaṁ,</span><br />
</p>
<p id="tha-ap408c19p2">
<span class="pali m-text">parimuttomhi jātiyā;</span><br />
</p>
<p id="tha-ap408c19p3">
<span class="pali m-text">Sabbāsavaparikkhīṇo,</span><br />
</p>
<p id="tha-ap408c19p4">
<span class="pali m-text">natthi dāni punabbhavo.</span><br />
</p>
<p id="tha-ap408c20p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap408c20p2">
<span class="pali m-text">…pe…</span><br />
</p>
<p id="tha-ap408c20p3">
<span class="pali m-text">viharāmi anāsavo.</span><br />
</p>
<p id="tha-ap408c21p1">
<span class="pali m-text">Svāgataṁ vata me āsi,</span><br />
</p>
<p id="tha-ap408c21p2">
<span class="pali m-text">…pe…</span><br />
</p>
<p id="tha-ap408c21p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap408c22p1">
<span class="pali m-text">Paṭisambhidā catasso,</span><br />
</p>
<p id="tha-ap408c22p2">
<span class="pali m-text">…pe…</span><br />
</p>
<p id="tha-ap408c22p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap408c23p1">
<span class="pali m-text">Itthaṁ sudaṁ āyasmā nandako thero imā gāthāyo abhāsitthāti.</span><br />
</p>
<p id="tha-ap408c24p1">
<span class="pali m-text">Nandakattherassāpadānaṁ chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0407.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0409.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>