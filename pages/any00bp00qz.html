<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an10 &raquo; Aṅguttara Nikāya 10 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any00bp00qz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 10" />
  <meta name="twitter:title" content="Aṅguttara Nikāya 10" />
  <meta property="og:url" content="https://theravadan.org/pages/any00bp00qz.html" />
  <meta property="og:description" content="Numbered Discourses 10 3. Mahāvagga 3. The Great Chapter 21. Sīhanādasutta 21. The Lion’s Roar “Sīho, bhikkhave, migarājā sāyanhasamayaṁ āsayā nikkhamati. “Mendicants, towards evening the lion, king of beasts, emerges from his den, Āsayā nikkhamitvā vijambhati. yawns, Vijambhitvā samantā catuddisaṁ anuviloketi. looks all around the four directions, Samantā catuddisa …" />
  <meta name="twitter:description" content="Numbered Discourses 10 3. Mahāvagga 3. The Great Chapter 21. Sīhanādasutta 21. The Lion’s Roar “Sīho, bhikkhave, migarājā sāyanhasamayaṁ āsayā nikkhamati. “Mendicants, towards evening the lion, king of beasts, emerges from his den, Āsayā nikkhamitvā vijambhati. yawns, Vijambhitvā samantā catuddisaṁ anuviloketi. looks all around the four directions, Samantā catuddisa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an10-index.html">an10</a> &raquo;
          </span>
          Aṅguttara Nikāya 10
        </h1>
<!-- content -->
<p><span class="m-text">Numbered Discourses 10</span></p>
<section id="mahavagga">
<h2><a href="#mahavagga">3. Mahāvagga</a></h2>
<p><span class="m-text">3. The Great Chapter</span></p>
<section id="sihanadasutta">
<h3><a href="#sihanadasutta">21. Sīhanādasutta</a></h3>
<p><span class="m-text">21. The Lion’s Roar</span></p>
<p id="an10p21c1p1">
<span class="m-text m-primary">“Sīho, bhikkhave, migarājā sāyanhasamayaṁ āsayā nikkhamati.</span><br />
<span class="m-text">“Mendicants, towards evening the lion, king of beasts, emerges from his den,</span><br />
</p>
<p id="an10p21c1p2">
<span class="m-text m-primary">Āsayā nikkhamitvā vijambhati.</span><br />
<span class="m-text">yawns,</span><br />
</p>
<p id="an10p21c1p3">
<span class="m-text m-primary">Vijambhitvā samantā catuddisaṁ anuviloketi.</span><br />
<span class="m-text">looks all around the four directions,</span><br />
</p>
<p id="an10p21c1p4">
<span class="m-text m-primary">Samantā catuddisaṁ anuviloketvā tikkhattuṁ sīhanādaṁ nadati.</span><br />
<span class="m-text">and roars his lion’s roar three times.</span><br />
</p>
<p id="an10p21c1p5">
<span class="m-text m-primary">Tikkhattuṁ sīhanādaṁ naditvā gocarāya pakkamati.</span><br />
<span class="m-text">Then he sets out on the hunt.</span><br />
</p>
<p id="an10p21c1p6">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an10p21c1p7">
<span class="m-text m-primary">‘Māhaṁ khuddake pāṇe visamagate saṅghātaṁ āpādesin’ti.</span><br />
<span class="m-text">Thinking: ‘May I not accidentally injure any little creatures that happen to be in the wrong place.’</span><br />
</p>
<p id="an10p21c2p1">
<span class="m-text m-primary">‘Sīho’ti kho, bhikkhave, tathāgatassetaṁ adhivacanaṁ arahato sammāsambuddhassa.</span><br />
<span class="m-text">‘Lion’ is a term for the Realized One, the perfected one, the fully awakened Buddha.</span><br />
</p>
<p id="an10p21c2p2">
<span class="m-text m-primary">Yaṁ kho, bhikkhave, tathāgato parisāya dhammaṁ deseti, idamassa hoti sīhanādasmiṁ.</span><br />
<span class="m-text">When the Realized One teaches Dhamma to an assembly, this is his lion’s roar.</span><br />
</p>
<p id="an10p21c3p1">
<span class="m-text m-primary">Dasayimāni, bhikkhave, tathāgatassa tathāgatabalāni, yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="m-text">The Realized One possesses ten powers of a Realized One. With these he claims the bull’s place, roars his lion’s roar in the assemblies, and turns the holy wheel.</span><br />
</p>
<p id="an10p21c3p2">
<span class="m-text m-primary">Katamāni dasa?</span><br />
<span class="m-text">What ten?</span><br />
</p>
<p id="an10p21c3p3">
<span class="m-text m-primary">Idha, bhikkhave, tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti.</span><br />
<span class="m-text">Firstly, the Realized One truly understands the possible as possible and the impossible as impossible.</span><br />
</p>
<p id="an10p21c3p4">
<span class="m-text m-primary">Yampi, bhikkhave, tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti, idampi, bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="m-text">Since he truly understands this, this is a power of the Realized One. Relying on this he claims the bull’s place, roars his lion’s roar in the assemblies, and turns the holy wheel.</span><br />
</p>
<p id="an10p21c4p1">
<span class="m-text m-primary">Puna caparaṁ, bhikkhave, tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti.</span><br />
<span class="m-text">Furthermore, the Realized One truly understands the result of deeds undertaken in the past, future, and present in terms of causes and reasons.</span><br />
</p>
<p id="an10p21c4p2">
<span class="m-text m-primary">Yampi, bhikkhave, tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti, idampi, bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p21c5p1">
<span class="m-text m-primary">Puna caparaṁ, bhikkhave, tathāgato sabbatthagāminiṁ paṭipadaṁ yathābhūtaṁ pajānāti.</span><br />
<span class="m-text">Furthermore, the Realized One truly understands where all paths of practice lead.</span><br />
</p>
<p id="an10p21c5p2">
<span class="m-text m-primary">Yampi, bhikkhave, tathāgato sabbatthagāminiṁ paṭipadaṁ yathābhūtaṁ pajānāti, idampi, bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p21c6p1">
<span class="m-text m-primary">Puna caparaṁ, bhikkhave, tathāgato anekadhātuṁ nānādhātuṁ lokaṁ yathābhūtaṁ pajānāti.</span><br />
<span class="m-text">Furthermore, the Realized One truly understands the world with its many and diverse elements.</span><br />
</p>
<p id="an10p21c6p2">
<span class="m-text m-primary">Yampi, bhikkhave, tathāgato anekadhātuṁ nānādhātuṁ lokaṁ yathābhūtaṁ pajānāti, idampi, bhikkhave, tathāgatassa tathāgatabalaṁ hoti …pe… brahmacakkaṁ pavatteti.</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p21c7p1">
<span class="m-text m-primary">Puna caparaṁ, bhikkhave, tathāgato sattānaṁ nānādhimuttikataṁ yathābhūtaṁ pajānāti.</span><br />
<span class="m-text">Furthermore, the Realized One truly understands the diverse attitudes of sentient beings.</span><br />
</p>
<p id="an10p21c7p2">
<span class="m-text m-primary">Yampi, bhikkhave, tathāgato sattānaṁ nānādhimuttikataṁ yathābhūtaṁ pajānāti, idampi, bhikkhave, tathāgatassa tathāgatabalaṁ hoti …pe… brahmacakkaṁ pavatteti.</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p21c8p1">
<span class="m-text m-primary">Puna caparaṁ, bhikkhave, tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti.</span><br />
<span class="m-text">Furthermore, the Realized One truly understands the faculties of other sentient beings and other individuals after comprehending them with his mind.</span><br />
</p>
<p id="an10p21c8p2">
<span class="m-text m-primary">Yampi, bhikkhave, tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti, idampi, bhikkhave, tathāgatassa tathāgatabalaṁ hoti …pe… brahmacakkaṁ pavatteti.</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p21c9p1">
<span class="m-text m-primary">Puna caparaṁ, bhikkhave, tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti.</span><br />
<span class="m-text">Furthermore, the Realized One truly understands corruption, cleansing, and emergence regarding the absorptions, liberations, immersions, and attainments.</span><br />
</p>
<p id="an10p21c9p2">
<span class="m-text m-primary">Yampi …pe… pajānāti, idampi, bhikkhave, tathāgatassa tathāgatabalaṁ hoti …pe… brahmacakkaṁ pavatteti.</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p21c10p1">
<span class="m-text m-primary">Puna caparaṁ, bhikkhave, tathāgato anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe, ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno’ti, iti sākāraṁ sauddesaṁ anekavihitaṁ pubbenivāsaṁ anussarati.</span><br />
<span class="m-text">Furthermore, the Realized One recollects many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. He remembers: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ Thus he recollects his many past lives, with features and details.</span><br />
</p>
<p id="an10p21c10p2">
<span class="m-text m-primary">Yampi, bhikkhave, tathāgato anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati, idampi, bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p21c11p1">
<span class="m-text m-primary">Puna caparaṁ, bhikkhave, tathāgato dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti: ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā; ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti.</span><br />
<span class="m-text">Furthermore, with clairvoyance that is purified and superhuman, the Realized One sees sentient beings passing away and being reborn—inferior and superior, beautiful and ugly, in a good place or a bad place. He understands how sentient beings are reborn according to their deeds. ‘These dear beings did bad things by way of body, speech, and mind. They spoke ill of the noble ones; they had wrong view; and they acted out of that wrong view. When their body breaks up, after death, they’re reborn in a place of loss, a bad place, the underworld, hell. These dear beings, however, did good things by way of body, speech, and mind. They never spoke ill of the noble ones; they had right view; and they acted out of that right view. When their body breaks up, after death, they’re reborn in a good place, a heavenly realm.’ And so, with clairvoyance that is purified and superhuman, he sees sentient beings passing away and being reborn—inferior and superior, beautiful and ugly, in a good place or a bad place. He understands how sentient beings are reborn according to their deeds.</span><br />
</p>
<p id="an10p21c11p2">
<span class="m-text m-primary">Yampi, bhikkhave, tathāgato dibbena cakkhunā visuddhena atikkantamānusakena …pe… yathākammūpage satte pajānāti, idampi, bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p21c12p1">
<span class="m-text m-primary">Puna caparaṁ, bhikkhave, tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.</span><br />
<span class="m-text">Furthermore, the Realized One has realized the undefiled freedom of heart and freedom by wisdom in this very life, and lives having realized it with his own insight due to the ending of defilements.</span><br />
</p>
<p id="an10p21c12p2">
<span class="m-text m-primary">Yampi, bhikkhave, tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, idampi, bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.</span><br />
<span class="m-text">Since he truly understands this, this is a power of the Realized One. …</span><br />
</p>
<p id="an10p21c13p1">
<span class="m-text m-primary">Imāni kho, bhikkhave, dasa tathāgatassa tathāgatabalāni, yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavattetī”ti.</span><br />
<span class="m-text">These are the ten powers of a Realized One that the Realized One possesses. With these he claims the bull’s place, roars his lion’s roar in the assemblies, and turns the holy wheel.”</span><br />
</p>
<p id="an10p21c13p2">
<span class="m-text m-primary">Paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>