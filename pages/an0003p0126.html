<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3.126 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/an0003p0126.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3.126
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/an0003p0125.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0003p0127.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 3.126</span></p>
<p id="an3p126c0p2">
<span class="pali m-text">13. Kusināravagga</span><br />
<span class="sujato m-text">13. Kusinārā</span><br />
</p>
<section id="bharandukalamasutta">
<span id="an3p126c0p3"></span><h2><span class="pali m-text">Bharaṇḍukālāmasutta</span></h2>
<p><span class="sujato m-text">Bharaṇḍu Kālāma</span></p>
<p id="an3p126c1p1">
<span class="pali m-text">Ekaṁ samayaṁ bhagavā kosalesu cārikaṁ caramāno yena kapilavatthu tadavasari.</span><br />
<span class="sujato m-text">At one time the Buddha was wandering in the land of the Kosalans when he arrived at Kapilavatthu.</span><br />
</p>
<p id="an3p126c1p2">
<span class="pali m-text">Assosi kho mahānāmo sakko: “bhagavā kira kapilavatthuṁ anuppatto”ti.</span><br />
<span class="sujato m-text">Mahānāma the Sakyan heard that he had arrived.</span><br />
</p>
<p id="an3p126c1p3">
<span class="pali m-text">Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhitaṁ kho mahānāmaṁ sakkaṁ bhagavā etadavoca:</span><br />
<span class="sujato m-text">He went up to the Buddha, bowed, and stood to one side. The Buddha said to him,</span><br />
</p>
<p id="an3p126c2p1">
<span class="pali m-text">“Gaccha, mahānāma, kapilavatthusmiṁ, tathārūpaṁ āvasathaṁ jāna yatthajja mayaṁ ekarattiṁ vihareyyāmā”ti.</span><br />
<span class="sujato m-text">“Go into Kapilavatthu, Mahānāma, and check if there’s a suitable guest house where I can spend the night.”</span><br />
</p>
<p id="an3p126c2p2">
<span class="pali m-text">“Evaṁ, bhante”ti kho mahānāmo sakko bhagavato paṭissutvā kapilavatthuṁ pavisitvā kevalakappaṁ kapilavatthuṁ anvāhiṇḍanto nāddasa kapilavatthusmiṁ tathārūpaṁ āvasathaṁ yatthajja bhagavā ekarattiṁ vihareyya.</span><br />
<span class="sujato m-text">“Yes, sir,” replied Mahānāma. He returned to Kapilavatthu and searched all over the city, but he couldn’t see a suitable guest house for the Buddha to spend the night.</span><br />
</p>
<p id="an3p126c3p1">
<span class="pali m-text">Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ etadavoca:</span><br />
<span class="sujato m-text">Then Mahānāma went up to the Buddha, and said to him,</span><br />
</p>
<p id="an3p126c3p2">
<span class="pali m-text">“natthi, bhante, kapilavatthusmiṁ tathārūpo āvasatho yatthajja bhagavā ekarattiṁ vihareyya.</span><br />
<span class="sujato m-text">“Sir, there’s no suitable guest house in Kapilavatthu for you to spend the night.</span><br />
</p>
<p id="an3p126c3p3">
<span class="pali m-text">Ayaṁ, bhante, bharaṇḍu kālāmo bhagavato purāṇasabrahmacārī.</span><br />
<span class="sujato m-text">But there is this Bharaṇḍu the Kālāma, who used to be the Buddha’s spiritual companion.</span><br />
</p>
<p id="an3p126c3p4">
<span class="pali m-text">Tassajja bhagavā assame ekarattiṁ viharatū”ti.</span><br />
<span class="sujato m-text">Why don’t you spend the night at his hermitage?”</span><br />
</p>
<p id="an3p126c3p5">
<span class="pali m-text">“Gaccha, mahānāma, santharaṁ paññāpehī”ti.</span><br />
<span class="sujato m-text">“Go, Mahānāma, and set out a mat.”</span><br />
</p>
<p id="an3p126c3p6">
<span class="pali m-text">“Evaṁ, bhante”ti kho mahānāmo sakko bhagavato paṭissutvā yena bharaṇḍussa kālāmassa assamo tenupasaṅkami; upasaṅkamitvā santharaṁ paññāpetvā udakaṁ ṭhapetvā pādānaṁ dhovanāya yena bhagavā tenupasaṅkami; upasaṅkamitvā bhagavantaṁ etadavoca:</span><br />
<span class="sujato m-text">“Yes, sir,” replied Mahānāma. He went to Bharaṇḍu’s hermitage, where he set out a mat, and got foot-washing water ready. Then he went back to the Buddha and said to him,</span><br />
</p>
<p id="an3p126c3p7">
<span class="pali m-text">“santhato, bhante, santhāro, udakaṁ ṭhapitaṁ pādānaṁ dhovanāya.</span><br />
<span class="sujato m-text">“The mat and foot-washing water are set out.</span><br />
</p>
<p id="an3p126c3p8">
<span class="pali m-text">Yassadāni, bhante, bhagavā kālaṁ maññatī”ti.</span><br />
<span class="sujato m-text">Please, sir, go at your convenience.”</span><br />
</p>
<p id="an3p126c4p1">
<span class="pali m-text">Atha kho bhagavā yena bharaṇḍussa kālāmassa assamo tenupasaṅkami; upasaṅkamitvā paññatte āsane nisīdi.</span><br />
<span class="sujato m-text">Then the Buddha went to Bharaṇḍu’s hermitage, sat down on the seat spread out,</span><br />
</p>
<p id="an3p126c4p2">
<span class="pali m-text">Nisajja kho bhagavā pāde pakkhālesi.</span><br />
<span class="sujato m-text">and washed his feet.</span><br />
</p>
<p id="an3p126c4p3">
<span class="pali m-text">Atha kho mahānāmassa sakkassa etadahosi:</span><br />
<span class="sujato m-text">Then it occurred to Mahānāma,</span><br />
</p>
<p id="an3p126c4p4">
<span class="pali m-text">“akālo kho ajja bhagavantaṁ payirupāsituṁ.</span><br />
<span class="sujato m-text">“It’s too late to pay homage to the Buddha today.</span><br />
</p>
<p id="an3p126c4p5">
<span class="pali m-text">Kilanto bhagavā.</span><br />
<span class="sujato m-text">He’s tired.</span><br />
</p>
<p id="an3p126c4p6">
<span class="pali m-text">Sve dānāhaṁ bhagavantaṁ payirupāsissāmī”ti bhagavantaṁ abhivādetvā padakkhiṇaṁ katvā pakkāmi.</span><br />
<span class="sujato m-text">Tomorrow I’ll pay homage to the Buddha.” He bowed to the Buddha and respectfully circled him, keeping him on his right, then he left.</span><br />
</p>
<p id="an3p126c5p1">
<span class="pali m-text">Atha kho mahānāmo sakko tassā rattiyā accayena yena bhagavā tenupasaṅkami; upasaṅkamitvā ekamantaṁ nisīdi. Ekamantaṁ nisinnaṁ kho mahānāmaṁ sakkaṁ bhagavā etadavoca:</span><br />
<span class="sujato m-text">Then, when the night had passed, Mahānāma the Sakyan went up to the Buddha, and sat down to one side. The Buddha said to him:</span><br />
</p>
<p id="an3p126c5p2">
<span class="pali m-text">“tayo khome, mahānāma, satthāro santo saṁvijjamānā lokasmiṁ.</span><br />
<span class="sujato m-text">“Mahānāma, there are these three teachers found in the world.</span><br />
</p>
<p id="an3p126c5p3">
<span class="pali m-text">Katame tayo?</span><br />
<span class="sujato m-text">What three?</span><br />
</p>
<p id="an3p126c5p4">
<span class="pali m-text">Idha, mahānāma, ekacco satthā kāmānaṁ pariññaṁ paññāpeti;</span><br />
<span class="sujato m-text">One teacher advocates the complete understanding of sensual pleasures,</span><br />
</p>
<p id="an3p126c5p5">
<span class="pali m-text">na rūpānaṁ pariññaṁ paññāpeti, na vedanānaṁ pariññaṁ paññāpeti.</span><br />
<span class="sujato m-text">but not of sights or feelings.</span><br />
</p>
<p id="an3p126c5p6">
<span class="pali m-text">Idha pana, mahānāma, ekacco satthā kāmānaṁ pariññaṁ paññāpeti, rūpānaṁ pariññaṁ paññāpeti;</span><br />
<span class="sujato m-text">One teacher advocates the complete understanding of sensual pleasures and sights,</span><br />
</p>
<p id="an3p126c5p7">
<span class="pali m-text">na vedanānaṁ pariññaṁ paññāpeti.</span><br />
<span class="sujato m-text">but not of feelings.</span><br />
</p>
<p id="an3p126c5p8">
<span class="pali m-text">Idha pana, mahānāma, ekacco satthā kāmānaṁ pariññaṁ paññāpeti, rūpānaṁ pariññaṁ paññāpeti, vedanānaṁ pariññaṁ paññāpeti.</span><br />
<span class="sujato m-text">One teacher advocates the complete understanding of sensual pleasures, sights, and feelings.</span><br />
</p>
<p id="an3p126c5p9">
<span class="pali m-text">Ime kho, mahānāma, tayo satthāro santo saṁvijjamānā lokasmiṁ.</span><br />
<span class="sujato m-text">These are the three teachers found in the world.</span><br />
</p>
<p id="an3p126c5p10">
<span class="pali m-text">Imesaṁ, mahānāma, tiṇṇaṁ satthārānaṁ ekā niṭṭhā udāhu puthu niṭṭhā”ti?</span><br />
<span class="sujato m-text">Do these three teachers have the same goal or different goals?”</span><br />
</p>
<p id="an3p126c6p1">
<span class="pali m-text">Evaṁ vutte, bharaṇḍu kālāmo mahānāmaṁ sakkaṁ etadavoca:</span><br />
<span class="sujato m-text">When he said this, Bharaṇḍu said to Mahānāma,</span><br />
</p>
<p id="an3p126c6p2">
<span class="pali m-text">“ekāti, mahānāma, vadehī”ti.</span><br />
<span class="sujato m-text">“Say they’re the same, Mahānāma!”</span><br />
</p>
<p id="an3p126c6p3">
<span class="pali m-text">Evaṁ vutte, bhagavā mahānāmaṁ sakkaṁ etadavoca:</span><br />
<span class="sujato m-text">The Buddha said,</span><br />
</p>
<p id="an3p126c6p4">
<span class="pali m-text">“nānāti, mahānāma, vadehī”ti.</span><br />
<span class="sujato m-text">“Say they’re different, Mahānāma!”</span><br />
</p>
<p id="an3p126c6p5">
<span class="pali m-text">Dutiyampi kho bharaṇḍu kālāmo mahānāmaṁ sakkaṁ etadavoca:</span><br />
<span class="sujato m-text">For a second time, Bharaṇḍu said,</span><br />
</p>
<p id="an3p126c6p6">
<span class="pali m-text">“ekāti, mahānāma, vadehī”ti.</span><br />
<span class="sujato m-text">“Say they’re the same, Mahānāma!”</span><br />
</p>
<p id="an3p126c6p7">
<span class="pali m-text">Dutiyampi kho bhagavā mahānāmaṁ sakkaṁ etadavoca:</span><br />
<span class="sujato m-text">The Buddha said,</span><br />
</p>
<p id="an3p126c6p8">
<span class="pali m-text">“nānāti, mahānāma, vadehī”ti.</span><br />
<span class="sujato m-text">“Say they’re different, Mahānāma!”</span><br />
</p>
<p id="an3p126c6p9">
<span class="pali m-text">Tatiyampi kho bharaṇḍu kālāmo mahānāmaṁ sakkaṁ etadavoca:</span><br />
<span class="sujato m-text">For a third time, Bharaṇḍu said,</span><br />
</p>
<p id="an3p126c6p10">
<span class="pali m-text">“ekāti, mahānāma, vadehī”ti.</span><br />
<span class="sujato m-text">“Say they’re the same, Mahānāma!”</span><br />
</p>
<p id="an3p126c6p11">
<span class="pali m-text">Tatiyampi kho bhagavā mahānāmaṁ sakkaṁ etadavoca:</span><br />
<span class="sujato m-text">The Buddha said,</span><br />
</p>
<p id="an3p126c6p12">
<span class="pali m-text">“nānāti, mahānāma, vadehī”ti.</span><br />
<span class="sujato m-text">“Say they’re different, Mahānāma!”</span><br />
</p>
<p id="an3p126c7p1">
<span class="pali m-text">Atha kho bharaṇḍu kālāmassa etadahosi:</span><br />
<span class="sujato m-text">Then it occurred to Bharaṇḍu,</span><br />
</p>
<p id="an3p126c7p2">
<span class="pali m-text">“mahesakkhassa vatamhi mahānāmassa sakkassa sammukhā samaṇena gotamena yāvatatiyaṁ apasādito.</span><br />
<span class="sujato m-text">“The Buddha has rebuked me three times in front of this illustrious Mahānāma.</span><br />
</p>
<p id="an3p126c7p3">
<span class="pali m-text">Yannūnāhaṁ kapilavatthumhā pakkameyyan”ti.</span><br />
<span class="sujato m-text">Why don’t I leave Kapilavatthu?”</span><br />
</p>
<p id="an3p126c7p4">
<span class="pali m-text">Atha kho bharaṇḍu kālāmo kapilavatthumhā pakkāmi.</span><br />
<span class="sujato m-text">Then Bharaṇḍu the Kālāma left Kapilavatthu,</span><br />
</p>
<p id="an3p126c7p5">
<span class="pali m-text">Yaṁ kapilavatthumhā pakkāmi tathā pakkantova ahosi na puna paccāgacchīti.</span><br />
<span class="sujato m-text">never to return.</span><br />
</p>
<p id="an3p126c7p6">
<span class="pali m-text">Catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/an0003p0125.html">Previous</a></div>
<div class="m-col-t-6 m-text-right">
<a href="https://www.theravadan.org/pages/an0003p0127.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>