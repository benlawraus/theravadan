<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0kiz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0kiz.html" />
  <meta property="og:description" content="Paṁsukūlavagga 9 Dhammaruciyattheraapadāna “Yadā dīpaṅkaro buddho, sumedhaṁ byākarī jino; ‘Aparimeyye ito kappe, ayaṁ buddho bhavissati. Imassa janikā mātā, māyā nāma bhavissati; Pitā suddhodano nāma, ayaṁ hessati gotamo. Padhānaṁ padahitvāna, katvā dukkarakārikaṁ; Assatthamūle sambuddho, bujjhissati mahāyaso. Upatisso kolito ca, aggā hessanti sāvakā; Ānando nāma nāmena, upaṭṭhissatimaṁ jinaṁ. Khemā …" />
  <meta name="twitter:description" content="Paṁsukūlavagga 9 Dhammaruciyattheraapadāna “Yadā dīpaṅkaro buddho, sumedhaṁ byākarī jino; ‘Aparimeyye ito kappe, ayaṁ buddho bhavissati. Imassa janikā mātā, māyā nāma bhavissati; Pitā suddhodano nāma, ayaṁ hessati gotamo. Padhānaṁ padahitvāna, katvā dukkarakārikaṁ; Assatthamūle sambuddho, bujjhissati mahāyaso. Upatisso kolito ca, aggā hessanti sāvakā; Ānando nāma nāmena, upaṭṭhissatimaṁ jinaṁ. Khemā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="pamsukulavagga">
<h2><a href="#pamsukulavagga">Paṁsukūlavagga</a></h2>
<section id="dhammaruciyattheraapadana">
<h3><a href="#dhammaruciyattheraapadana">9 Dhammaruciyattheraapadāna</a></h3>
<p id="tha-ap491c1p1">
<span class="m-text m-primary">“Yadā dīpaṅkaro buddho,</span><br />
</p>
<p id="tha-ap491c1p2">
<span class="m-text m-primary">sumedhaṁ byākarī jino;</span><br />
</p>
<p id="tha-ap491c1p3">
<span class="m-text m-primary">‘Aparimeyye ito kappe,</span><br />
</p>
<p id="tha-ap491c1p4">
<span class="m-text m-primary">ayaṁ buddho bhavissati.</span><br />
</p>
<p id="tha-ap491c2p1">
<span class="m-text m-primary">Imassa janikā mātā,</span><br />
</p>
<p id="tha-ap491c2p2">
<span class="m-text m-primary">māyā nāma bhavissati;</span><br />
</p>
<p id="tha-ap491c2p3">
<span class="m-text m-primary">Pitā suddhodano nāma,</span><br />
</p>
<p id="tha-ap491c2p4">
<span class="m-text m-primary">ayaṁ hessati gotamo.</span><br />
</p>
<p id="tha-ap491c3p1">
<span class="m-text m-primary">Padhānaṁ padahitvāna,</span><br />
</p>
<p id="tha-ap491c3p2">
<span class="m-text m-primary">katvā dukkarakārikaṁ;</span><br />
</p>
<p id="tha-ap491c3p3">
<span class="m-text m-primary">Assatthamūle sambuddho,</span><br />
</p>
<p id="tha-ap491c3p4">
<span class="m-text m-primary">bujjhissati mahāyaso.</span><br />
</p>
<p id="tha-ap491c4p1">
<span class="m-text m-primary">Upatisso kolito ca,</span><br />
</p>
<p id="tha-ap491c4p2">
<span class="m-text m-primary">aggā hessanti sāvakā;</span><br />
</p>
<p id="tha-ap491c4p3">
<span class="m-text m-primary">Ānando nāma nāmena,</span><br />
</p>
<p id="tha-ap491c4p4">
<span class="m-text m-primary">upaṭṭhissatimaṁ jinaṁ.</span><br />
</p>
<p id="tha-ap491c5p1">
<span class="m-text m-primary">Khemā uppalavaṇṇā ca,</span><br />
</p>
<p id="tha-ap491c5p2">
<span class="m-text m-primary">aggā hessanti sāvikā;</span><br />
</p>
<p id="tha-ap491c5p3">
<span class="m-text m-primary">Citto āḷavako ceva,</span><br />
</p>
<p id="tha-ap491c5p4">
<span class="m-text m-primary">aggā hessantupāsakā.</span><br />
</p>
<p id="tha-ap491c6p1">
<span class="m-text m-primary">Khujjuttarā nandamātā,</span><br />
</p>
<p id="tha-ap491c6p2">
<span class="m-text m-primary">aggā hessantupāsikā;</span><br />
</p>
<p id="tha-ap491c6p3">
<span class="m-text m-primary">Bodhi imassa vīrassa,</span><br />
</p>
<p id="tha-ap491c6p4">
<span class="m-text m-primary">assatthoti pavuccati’.</span><br />
</p>
<p id="tha-ap491c7p1">
<span class="m-text m-primary">Idaṁ sutvāna vacanaṁ,</span><br />
</p>
<p id="tha-ap491c7p2">
<span class="m-text m-primary">asamassa mahesino;</span><br />
</p>
<p id="tha-ap491c7p3">
<span class="m-text m-primary">Āmoditā naramarū,</span><br />
</p>
<p id="tha-ap491c7p4">
<span class="m-text m-primary">namassanti katañjalī.</span><br />
</p>
<p id="tha-ap491c8p1">
<span class="m-text m-primary">Tadāhaṁ māṇavo āsiṁ,</span><br />
</p>
<p id="tha-ap491c8p2">
<span class="m-text m-primary">megho nāma susikkhito;</span><br />
</p>
<p id="tha-ap491c8p3">
<span class="m-text m-primary">Sutvā byākaraṇaṁ seṭṭhaṁ,</span><br />
</p>
<p id="tha-ap491c8p4">
<span class="m-text m-primary">sumedhassa mahāmune.</span><br />
</p>
<p id="tha-ap491c9p1">
<span class="m-text m-primary">Saṁvisaṭṭho bhavitvāna,</span><br />
</p>
<p id="tha-ap491c9p2">
<span class="m-text m-primary">sumedhe karuṇāsaye;</span><br />
</p>
<p id="tha-ap491c9p3">
<span class="m-text m-primary">Pabbajantañca taṁ vīraṁ,</span><br />
</p>
<p id="tha-ap491c9p4">
<span class="m-text m-primary">sahāva anupabbajiṁ.</span><br />
</p>
<p id="tha-ap491c10p1">
<span class="m-text m-primary">Saṁvuto pātimokkhasmiṁ,</span><br />
</p>
<p id="tha-ap491c10p2">
<span class="m-text m-primary">indriyesu ca pañcasu;</span><br />
</p>
<p id="tha-ap491c10p3">
<span class="m-text m-primary">Suddhājīvo sato vīro,</span><br />
</p>
<p id="tha-ap491c10p4">
<span class="m-text m-primary">jinasāsanakārako.</span><br />
</p>
<p id="tha-ap491c11p1">
<span class="m-text m-primary">Evaṁ viharamānohaṁ,</span><br />
</p>
<p id="tha-ap491c11p2">
<span class="m-text m-primary">pāpamittena kenaci;</span><br />
</p>
<p id="tha-ap491c11p3">
<span class="m-text m-primary">Niyojito anācāre,</span><br />
</p>
<p id="tha-ap491c11p4">
<span class="m-text m-primary">sumaggā paridhaṁsito.</span><br />
</p>
<p id="tha-ap491c12p1">
<span class="m-text m-primary">Vitakkavasiko hutvā,</span><br />
</p>
<p id="tha-ap491c12p2">
<span class="m-text m-primary">sāsanato apakkamiṁ;</span><br />
</p>
<p id="tha-ap491c12p3">
<span class="m-text m-primary">Pacchā tena kumittena,</span><br />
</p>
<p id="tha-ap491c12p4">
<span class="m-text m-primary">payutto mātughātanaṁ.</span><br />
</p>
<p id="tha-ap491c13p1">
<span class="m-text m-primary">Akariṁ ānantariyaṁ,</span><br />
</p>
<p id="tha-ap491c13p2">
<span class="m-text m-primary">ghātayiṁ duṭṭhamānaso;</span><br />
</p>
<p id="tha-ap491c13p3">
<span class="m-text m-primary">Tato cuto mahāvīciṁ,</span><br />
</p>
<p id="tha-ap491c13p4">
<span class="m-text m-primary">upapanno sudāruṇaṁ.</span><br />
</p>
<p id="tha-ap491c14p1">
<span class="m-text m-primary">Vinipātagato santo,</span><br />
</p>
<p id="tha-ap491c14p2">
<span class="m-text m-primary">saṁsariṁ dukkhito ciraṁ;</span><br />
</p>
<p id="tha-ap491c14p3">
<span class="m-text m-primary">Na puno addasaṁ vīraṁ,</span><br />
</p>
<p id="tha-ap491c14p4">
<span class="m-text m-primary">sumedhaṁ narapuṅgavaṁ.</span><br />
</p>
<p id="tha-ap491c15p1">
<span class="m-text m-primary">Asmiṁ kappe samuddamhi,</span><br />
</p>
<p id="tha-ap491c15p2">
<span class="m-text m-primary">maccho āsiṁ timiṅgalo;</span><br />
</p>
<p id="tha-ap491c15p3">
<span class="m-text m-primary">Disvāhaṁ sāgare nāvaṁ,</span><br />
</p>
<p id="tha-ap491c15p4">
<span class="m-text m-primary">gocaratthamupāgamiṁ.</span><br />
</p>
<p id="tha-ap491c16p1">
<span class="m-text m-primary">Disvā maṁ vāṇijā bhītā,</span><br />
</p>
<p id="tha-ap491c16p2">
<span class="m-text m-primary">buddhaseṭṭhamanussaruṁ;</span><br />
</p>
<p id="tha-ap491c16p3">
<span class="m-text m-primary">Gotamoti mahāghosaṁ,</span><br />
</p>
<p id="tha-ap491c16p4">
<span class="m-text m-primary">sutvā tehi udīritaṁ.</span><br />
</p>
<p id="tha-ap491c17p1">
<span class="m-text m-primary">Pubbasaññaṁ saritvāna,</span><br />
</p>
<p id="tha-ap491c17p2">
<span class="m-text m-primary">tato kālaṅkato ahaṁ;</span><br />
</p>
<p id="tha-ap491c17p3">
<span class="m-text m-primary">Sāvatthiyaṁ kule iddhe,</span><br />
</p>
<p id="tha-ap491c17p4">
<span class="m-text m-primary">jāto brāhmaṇajātiyaṁ.</span><br />
</p>
<p id="tha-ap491c18p1">
<span class="m-text m-primary">Āsiṁ dhammaruci nāma,</span><br />
</p>
<p id="tha-ap491c18p2">
<span class="m-text m-primary">sabbapāpajigucchako;</span><br />
</p>
<p id="tha-ap491c18p3">
<span class="m-text m-primary">Disvāhaṁ lokapajjotaṁ,</span><br />
</p>
<p id="tha-ap491c18p4">
<span class="m-text m-primary">jātiyā sattavassiko.</span><br />
</p>
<p id="tha-ap491c19p1">
<span class="m-text m-primary">Mahājetavanaṁ gantvā,</span><br />
</p>
<p id="tha-ap491c19p2">
<span class="m-text m-primary">pabbajiṁ anagāriyaṁ;</span><br />
</p>
<p id="tha-ap491c19p3">
<span class="m-text m-primary">Upemi buddhaṁ tikkhattuṁ,</span><br />
</p>
<p id="tha-ap491c19p4">
<span class="m-text m-primary">rattiyā divasassa ca.</span><br />
</p>
<p id="tha-ap491c20p1">
<span class="m-text m-primary">Tadā disvā muni āha,</span><br />
</p>
<p id="tha-ap491c20p2">
<span class="m-text m-primary">ciraṁ dhammarucīti maṁ;</span><br />
</p>
<p id="tha-ap491c20p3">
<span class="m-text m-primary">Tatohaṁ avacaṁ buddhaṁ,</span><br />
</p>
<p id="tha-ap491c20p4">
<span class="m-text m-primary">pubbakammapabhāvitaṁ.</span><br />
</p>
<p id="tha-ap491c21p1">
<span class="m-text m-primary">Suciraṁ satapuññalakkhaṇaṁ,</span><br />
</p>
<p id="tha-ap491c21p2">
<span class="m-text m-primary">Patipubbena visuddhapaccayaṁ;</span><br />
</p>
<p id="tha-ap491c21p3">
<span class="m-text m-primary">Ahamajjasupekkhanaṁ vata,</span><br />
</p>
<p id="tha-ap491c21p4">
<span class="m-text m-primary">Tava passāmi nirupamaṁ viggahaṁ.</span><br />
</p>
<p id="tha-ap491c22p1">
<span class="m-text m-primary">Suciraṁ vihatattamo mayā,</span><br />
</p>
<p id="tha-ap491c22p2">
<span class="m-text m-primary">Sucirakkhena nadī visositā;</span><br />
</p>
<p id="tha-ap491c22p3">
<span class="m-text m-primary">Suciraṁ amalaṁ visodhitaṁ,</span><br />
</p>
<p id="tha-ap491c22p4">
<span class="m-text m-primary">Nayanaṁ ñāṇamayaṁ mahāmune.</span><br />
</p>
<p id="tha-ap491c23p1">
<span class="m-text m-primary">Cirakālasamaṅgito tayā,</span><br />
</p>
<p id="tha-ap491c23p2">
<span class="m-text m-primary">Avinaṭṭho punarantaraṁ ciraṁ;</span><br />
</p>
<p id="tha-ap491c23p3">
<span class="m-text m-primary">Punarajjasamāgato tayā,</span><br />
</p>
<p id="tha-ap491c23p4">
<span class="m-text m-primary">Na hi nassanti katāni gotama.</span><br />
</p>
<p id="tha-ap491c24p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap491c24p2">
<span class="m-text m-primary">…pe…</span><br />
</p>
<p id="tha-ap491c24p3">
<span class="m-text m-primary">viharāmi anāsavo.</span><br />
</p>
<p id="tha-ap491c25p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap491c25p2">
<span class="m-text m-primary">…pe…</span><br />
</p>
<p id="tha-ap491c25p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap491c26p1">
<span class="m-text m-primary">Paṭisambhidā catasso,</span><br />
</p>
<p id="tha-ap491c26p2">
<span class="m-text m-primary">…pe…</span><br />
</p>
<p id="tha-ap491c26p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap491c27p1">
<span class="m-text m-primary">Itthaṁ sudaṁ āyasmā dhammaruciyo thero imā gāthāyo abhāsitthāti.</span><br />
</p>
<p id="tha-ap491c28p1">
<span class="m-text m-primary">Dhammaruciyattherassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>