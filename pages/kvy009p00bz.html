<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv9 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy009p00bz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy009p00bz.html" />
  <meta property="og:description" content="Mahāpaṇṇāsaka Navamavagga Nayathācittassakāyakammantikathā Na yathācittassa kāyakammanti? Āmantā. Aphassakassa kāyakammaṁ …pe… acittakassa kāyakammanti? Na hevaṁ vattabbe …pe… nanu saphassakassa kāyakammaṁ …pe… sacittakassa kāyakammanti? Āmantā. Hañci saphassakassa kāyakammaṁ …pe… sacittakassa kāyakammaṁ, no ca vata re vattabbe— “na yathācittassa kāyakamman”ti. Na yathācittassa kāyakammanti? Āmantā. Anāvaṭṭentassa kāyakammaṁ …pe… appaṇidahantassa kāyakammanti …" />
  <meta name="twitter:description" content="Mahāpaṇṇāsaka Navamavagga Nayathācittassakāyakammantikathā Na yathācittassa kāyakammanti? Āmantā. Aphassakassa kāyakammaṁ …pe… acittakassa kāyakammanti? Na hevaṁ vattabbe …pe… nanu saphassakassa kāyakammaṁ …pe… sacittakassa kāyakammanti? Āmantā. Hañci saphassakassa kāyakammaṁ …pe… sacittakassa kāyakammaṁ, no ca vata re vattabbe— “na yathācittassa kāyakamman”ti. Na yathācittassa kāyakammanti? Āmantā. Anāvaṭṭentassa kāyakammaṁ …pe… appaṇidahantassa kāyakammanti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv9-index.html">kv9</a> &raquo;
          </span>
          Kathāvatthu
        </h1>
<!-- content -->
<p id="kv9p10c0p2">
<span class="m-text m-primary">Mahāpaṇṇāsaka</span><br />
</p>
<p id="kv9p10c0p3">
<span class="m-text m-primary">Navamavagga</span><br />
</p>
<p id="kv9p10c0p4">
<span class="m-text m-primary">Nayathācittassakāyakammantikathā</span><br />
</p>
<p id="kv9p10c1p1">
<span class="m-text m-primary">Na yathācittassa kāyakammanti?</span><br />
</p>
<p id="kv9p10c1p2">
<span class="m-text m-primary">Āmantā.</span><br />
</p>
<p id="kv9p10c1p3">
<span class="m-text m-primary">Aphassakassa kāyakammaṁ …pe…</span><br />
</p>
<p id="kv9p10c1p4">
<span class="m-text m-primary">acittakassa kāyakammanti?</span><br />
</p>
<p id="kv9p10c1p5">
<span class="m-text m-primary">Na hevaṁ vattabbe …pe…</span><br />
</p>
<p id="kv9p10c1p6">
<span class="m-text m-primary">nanu saphassakassa kāyakammaṁ …pe…</span><br />
</p>
<p id="kv9p10c1p7">
<span class="m-text m-primary">sacittakassa kāyakammanti?</span><br />
</p>
<p id="kv9p10c1p8">
<span class="m-text m-primary">Āmantā.</span><br />
</p>
<p id="kv9p10c1p9">
<span class="m-text m-primary">Hañci saphassakassa kāyakammaṁ …pe…</span><br />
</p>
<p id="kv9p10c1p10">
<span class="m-text m-primary">sacittakassa kāyakammaṁ, no ca vata re vattabbe—</span><br />
</p>
<p id="kv9p10c1p11">
<span class="m-text m-primary">“na yathācittassa kāyakamman”ti.</span><br />
</p>
<p id="kv9p10c2p1">
<span class="m-text m-primary">Na yathācittassa kāyakammanti?</span><br />
</p>
<p id="kv9p10c2p2">
<span class="m-text m-primary">Āmantā.</span><br />
</p>
<p id="kv9p10c2p3">
<span class="m-text m-primary">Anāvaṭṭentassa kāyakammaṁ …pe… appaṇidahantassa kāyakammanti?</span><br />
</p>
<p id="kv9p10c2p4">
<span class="m-text m-primary">Na hevaṁ vattabbe …pe…</span><br />
</p>
<p id="kv9p10c2p5">
<span class="m-text m-primary">nanu āvaṭṭentassa kāyakammaṁ …pe… paṇidahantassa kāyakammanti?</span><br />
</p>
<p id="kv9p10c2p6">
<span class="m-text m-primary">Āmantā.</span><br />
</p>
<p id="kv9p10c2p7">
<span class="m-text m-primary">Hañci āvaṭṭentassa kāyakammaṁ …pe… paṇidahantassa kāyakammaṁ, no ca vata re vattabbe—</span><br />
</p>
<p id="kv9p10c2p8">
<span class="m-text m-primary">“na yathācittassa kāyakamman”ti.</span><br />
</p>
<p id="kv9p10c3p1">
<span class="m-text m-primary">Na yathācittassa kāyakammanti?</span><br />
</p>
<p id="kv9p10c3p2">
<span class="m-text m-primary">Āmantā.</span><br />
</p>
<p id="kv9p10c3p3">
<span class="m-text m-primary">Nanu kāyakammaṁ cittasamuṭṭhānaṁ cittena sahajātaṁ cittena saha ekuppādanti?</span><br />
</p>
<p id="kv9p10c3p4">
<span class="m-text m-primary">Āmantā.</span><br />
</p>
<p id="kv9p10c3p5">
<span class="m-text m-primary">Hañci kāyakammaṁ cittasamuṭṭhānaṁ cittena sahajātaṁ cittena saha ekuppādaṁ, no ca vata re vattabbe—</span><br />
</p>
<p id="kv9p10c3p6">
<span class="m-text m-primary">“na yathācittassa kāyakamman”ti.</span><br />
</p>
<p id="kv9p10c4p1">
<span class="m-text m-primary">Na yathācittassa kāyakammanti?</span><br />
</p>
<p id="kv9p10c4p2">
<span class="m-text m-primary">Āmantā.</span><br />
</p>
<p id="kv9p10c4p3">
<span class="m-text m-primary">Na abhikkamitukāmo abhikkamati, na paṭikkamitukāmo paṭikkamati, na āloketukāmo āloketi, na viloketukāmo viloketi, na samiñjitukāmo samiñjeti, na pasāretukāmo pasāretīti?</span><br />
</p>
<p id="kv9p10c4p4">
<span class="m-text m-primary">Na hevaṁ vattabbe …pe….</span><br />
</p>
<p id="kv9p10c4p5">
<span class="m-text m-primary">Nanu abhikkamitukāmo abhikkamati, paṭikkamitukāmo paṭikkamati, āloketukāmo āloketi, viloketukāmo viloketi, samiñjitukāmo samiñjeti, pasāretukāmo pasāretīti?</span><br />
</p>
<p id="kv9p10c4p6">
<span class="m-text m-primary">Āmantā.</span><br />
</p>
<p id="kv9p10c4p7">
<span class="m-text m-primary">Hañci abhikkamitukāmo abhikkamati …pe…</span><br />
</p>
<p id="kv9p10c4p8">
<span class="m-text m-primary">pasāretukāmo pasāreti, no ca vata re vattabbe—</span><br />
</p>
<p id="kv9p10c4p9">
<span class="m-text m-primary">“na yathācittassa kāyakamman”ti.</span><br />
</p>
<p id="kv9p10c5p1">
<span class="m-text m-primary">Na vattabbaṁ—</span><br />
</p>
<p id="kv9p10c5p2">
<span class="m-text m-primary">“na yathācittassa kāyakamman”ti?</span><br />
</p>
<p id="kv9p10c5p3">
<span class="m-text m-primary">Āmantā.</span><br />
</p>
<p id="kv9p10c5p4">
<span class="m-text m-primary">Nanu atthi koci “aññatra gacchissāmī”ti aññatra gacchati …pe…</span><br />
</p>
<p id="kv9p10c5p5">
<span class="m-text m-primary">“aññaṁ pasāressāmī”ti aññaṁ pasāretīti?</span><br />
</p>
<p id="kv9p10c5p6">
<span class="m-text m-primary">Āmantā.</span><br />
</p>
<p id="kv9p10c5p7">
<span class="m-text m-primary">Hañci atthi koci “aññatra gacchissāmī”ti aññatra gacchati …pe…</span><br />
</p>
<p id="kv9p10c5p8">
<span class="m-text m-primary">“aññaṁ pasāressāmī”ti aññaṁ pasāreti, tena vata re vattabbe—</span><br />
</p>
<p id="kv9p10c5p9">
<span class="m-text m-primary">“na yathācittassa kāyakamman”ti.</span><br />
</p>
<p id="kv9p10c5p10">
<span class="m-text m-primary">Na yathācittassa kāyakammantikathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>