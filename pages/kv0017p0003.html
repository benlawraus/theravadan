<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv17 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0017p0003.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/abhidhamma-index.html">abhidhamma</a> &raquo;
            <a href="https://theravadan.org/pages/abhidhamma-kv-index.html">kv</a> &raquo;
            <a href="https://theravadan.org/pages/abhidhamma-kv-kv17-index.html">kv17</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0017p0002.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0017p0004.html">Next</a></div>
</div>
<p id="kv17p3c0p2">
<span class="pali m-text">Mahāpaṇṇāsaka</span><br />
</p>
<p id="kv17p3c0p3">
<span class="pali m-text">Sattarasamavagga</span><br />
</p>
<section id="sabbamidankammatotikatha">
<span id="kv17p3c0p4"></span><h2><span class="pali m-text">Sabbamidaṅkammatotikathā</span></h2>
<p id="kv17p3c1p1">
<span class="pali m-text">Sabbamidaṁ kammatoti?</span><br />
</p>
<p id="kv17p3c1p2">
<span class="pali m-text">Āmantā.</span><br />
</p>
<p id="kv17p3c1p3">
<span class="pali m-text">Kammampi kammatoti?</span><br />
</p>
<p id="kv17p3c1p4">
<span class="pali m-text">Na hevaṁ vattabbe …pe…</span><br />
</p>
<p id="kv17p3c1p5">
<span class="pali m-text">sabbamidaṁ kammatoti?</span><br />
</p>
<p id="kv17p3c1p6">
<span class="pali m-text">Āmantā.</span><br />
</p>
<p id="kv17p3c1p7">
<span class="pali m-text">Sabbamidaṁ pubbekatahetūti?</span><br />
</p>
<p id="kv17p3c1p8">
<span class="pali m-text">Na hevaṁ vattabbe …pe…</span><br />
</p>
<p id="kv17p3c1p9">
<span class="pali m-text">sabbamidaṁ kammatoti?</span><br />
</p>
<p id="kv17p3c1p10">
<span class="pali m-text">Āmantā.</span><br />
</p>
<p id="kv17p3c1p11">
<span class="pali m-text">Sabbamidaṁ kammavipākatoti?</span><br />
</p>
<p id="kv17p3c1p12">
<span class="pali m-text">Na hevaṁ vattabbe …pe….</span><br />
</p>
<p id="kv17p3c2p1">
<span class="pali m-text">Sabbamidaṁ kammavipākatoti?</span><br />
</p>
<p id="kv17p3c2p2">
<span class="pali m-text">Āmantā.</span><br />
</p>
<p id="kv17p3c2p3">
<span class="pali m-text">Kammavipākena pāṇaṁ haneyyāti?</span><br />
</p>
<p id="kv17p3c2p4">
<span class="pali m-text">Āmantā.</span><br />
</p>
<p id="kv17p3c2p5">
<span class="pali m-text">Pāṇātipāto saphaloti?</span><br />
</p>
<p id="kv17p3c2p6">
<span class="pali m-text">Āmantā.</span><br />
</p>
<p id="kv17p3c2p7">
<span class="pali m-text">Kammavipāko saphaloti?</span><br />
</p>
<p id="kv17p3c2p8">
<span class="pali m-text">Na hevaṁ vattabbe …pe…</span><br />
</p>
<p id="kv17p3c2p9">
<span class="pali m-text">kammavipāko aphaloti?</span><br />
</p>
<p id="kv17p3c2p10">
<span class="pali m-text">Āmantā.</span><br />
</p>
<p id="kv17p3c2p11">
<span class="pali m-text">Pāṇātipāto aphaloti?</span><br />
</p>
<p id="kv17p3c2p12">
<span class="pali m-text">Na hevaṁ vattabbe …pe….</span><br />
</p>
<p id="kv17p3c3p1">
<span class="pali m-text">Kammavipākena adinnaṁ ādiyeyya …pe…</span><br />
</p>
<p id="kv17p3c3p2">
<span class="pali m-text">musā bhaṇeyya …</span><br />
</p>
<p id="kv17p3c3p3">
<span class="pali m-text">pisuṇaṁ bhaṇeyya …</span><br />
</p>
<p id="kv17p3c3p4">
<span class="pali m-text">pharusaṁ bhaṇeyya …</span><br />
</p>
<p id="kv17p3c3p5">
<span class="pali m-text">samphaṁ palapeyya …</span><br />
</p>
<p id="kv17p3c3p6">
<span class="pali m-text">sandhiṁ chindeyya …</span><br />
</p>
<p id="kv17p3c3p7">
<span class="pali m-text">nillopaṁ hareyya …</span><br />
</p>
<p id="kv17p3c3p8">
<span class="pali m-text">ekāgārikaṁ kareyya …</span><br />
</p>
<p id="kv17p3c3p9">
<span class="pali m-text">paripanthe tiṭṭheyya …</span><br />
</p>
<p id="kv17p3c3p10">
<span class="pali m-text">paradāraṁ gaccheyya …</span><br />
</p>
<p id="kv17p3c3p11">
<span class="pali m-text">gāmaghātakaṁ kareyya …</span><br />
</p>
<p id="kv17p3c3p12">
<span class="pali m-text">nigamaghātakaṁ kareyya …</span><br />
</p>
<p id="kv17p3c3p13">
<span class="pali m-text">kammavipākena dānaṁ dadeyya …</span><br />
</p>
<p id="kv17p3c3p14">
<span class="pali m-text">cīvaraṁ dadeyya …</span><br />
</p>
<p id="kv17p3c3p15">
<span class="pali m-text">piṇḍapātaṁ dadeyya …</span><br />
</p>
<p id="kv17p3c3p16">
<span class="pali m-text">senāsanaṁ dadeyya …</span><br />
</p>
<p id="kv17p3c3p17">
<span class="pali m-text">gilānapaccayabhesajjaparikkhāraṁ dadeyyāti?</span><br />
</p>
<p id="kv17p3c3p18">
<span class="pali m-text">Āmantā.</span><br />
</p>
<p id="kv17p3c3p19">
<span class="pali m-text">Gilānapaccayabhesajjaparikkhāro saphaloti?</span><br />
</p>
<p id="kv17p3c3p20">
<span class="pali m-text">Āmantā.</span><br />
</p>
<p id="kv17p3c3p21">
<span class="pali m-text">Kammavipāko saphaloti?</span><br />
</p>
<p id="kv17p3c3p22">
<span class="pali m-text">Na hevaṁ vattabbe …pe…</span><br />
</p>
<p id="kv17p3c3p23">
<span class="pali m-text">kammavipāko aphaloti?</span><br />
</p>
<p id="kv17p3c3p24">
<span class="pali m-text">Āmantā.</span><br />
</p>
<p id="kv17p3c3p25">
<span class="pali m-text">Gilānapaccayabhesajjaparikkhāro aphaloti?</span><br />
</p>
<p id="kv17p3c3p26">
<span class="pali m-text">Na hevaṁ vattabbe …pe….</span><br />
</p>
<p id="kv17p3c4p1">
<span class="pali m-text">Na vattabbaṁ—</span><br />
</p>
<p id="kv17p3c4p2">
<span class="pali m-text">“sabbamidaṁ kammato”ti?</span><br />
</p>
<p id="kv17p3c4p3">
<span class="pali m-text">Āmantā.</span><br />
</p>
<p id="kv17p3c4p4">
<span class="pali m-text">Nanu vuttaṁ bhagavatā—</span><br />
</p>
<p id="kv17p3c5p1">
<span class="pali m-text">“Kammunā vattatī loko,</span><br />
</p>
<p id="kv17p3c5p2">
<span class="pali m-text">kammunā vattatī pajā;</span><br />
</p>
<p id="kv17p3c5p3">
<span class="pali m-text">Kammanibandhanā sattā,</span><br />
</p>
<p id="kv17p3c5p4">
<span class="pali m-text">rathassāṇīva yāyato.</span><br />
</p>
<p id="kv17p3c6p1">
<span class="pali m-text">Kammena kittiṁ labhate pasaṁsaṁ,</span><br />
</p>
<p id="kv17p3c6p2">
<span class="pali m-text">Kammena jāniñca vadhañca bandhaṁ;</span><br />
</p>
<p id="kv17p3c6p3">
<span class="pali m-text">Taṁ kammaṁ nānākaraṇaṁ viditvā,</span><br />
</p>
<p id="kv17p3c6p4">
<span class="pali m-text">Kasmā vade natthi kammanti loke”ti.</span><br />
</p>
<p id="kv17p3c7p1">
<span class="pali m-text">Attheva suttantoti?</span><br />
</p>
<p id="kv17p3c7p2">
<span class="pali m-text">Āmantā.</span><br />
</p>
<p id="kv17p3c7p3">
<span class="pali m-text">Tena hi “sabbamidaṁ kammato”ti.</span><br />
</p>
<p id="kv17p3c7p4">
<span class="pali m-text">Sabbamidaṁ kammatotikathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0017p0002.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0017p0004.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>