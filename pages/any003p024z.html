<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any003p024z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 3" />
  <meta name="twitter:title" content="Aṅguttara Nikāya 3" />
  <meta property="og:url" content="https://theravadan.org/pages/any003p024z.html" />
  <meta property="og:description" content="Numbered Discourses 3 6. Brāhmaṇavagga 6. Brahmins 60. Saṅgāravasutta 60. With Saṅgārava Atha kho saṅgāravo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. Then Saṅgārava the brahmin went up to the Buddha, and exchanged greetings with him. Sammodanīyaṁ kathaṁ sāraṇīyaṁ vītisāretvā …" />
  <meta name="twitter:description" content="Numbered Discourses 3 6. Brāhmaṇavagga 6. Brahmins 60. Saṅgāravasutta 60. With Saṅgārava Atha kho saṅgāravo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. Then Saṅgārava the brahmin went up to the Buddha, and exchanged greetings with him. Sammodanīyaṁ kathaṁ sāraṇīyaṁ vītisāretvā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3
        </h1>
<!-- content -->
<p><span class="m-text">Numbered Discourses 3</span></p>
<section id="brahmanavagga">
<h2><a href="#brahmanavagga">6. Brāhmaṇavagga</a></h2>
<p><span class="m-text">6. Brahmins</span></p>
<section id="sangaravasutta">
<h3><a href="#sangaravasutta">60. Saṅgāravasutta</a></h3>
<p><span class="m-text">60. With Saṅgārava</span></p>
<p id="an3p60c1p1">
<span class="m-text m-primary">Atha kho saṅgāravo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.</span><br />
<span class="m-text">Then Saṅgārava the brahmin went up to the Buddha, and exchanged greetings with him.</span><br />
</p>
<p id="an3p60c1p2">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho saṅgāravo brāhmaṇo bhagavantaṁ etadavoca:</span><br />
<span class="m-text">When the greetings and polite conversation were over, he sat down to one side and said to the Buddha:</span><br />
</p>
<p id="an3p60c1p3">
<span class="m-text m-primary">“mayamassu, bho gotama, brāhmaṇā nāma.</span><br />
<span class="m-text">“Master Gotama, we who are called brahmins</span><br />
</p>
<p id="an3p60c1p4">
<span class="m-text m-primary">Yaññaṁ yajāmapi yajāpemapi.</span><br />
<span class="m-text">make sacrifices and encourage others to make sacrifices.</span><br />
</p>
<p id="an3p60c1p5">
<span class="m-text m-primary">Tatra, bho gotama, yo ceva yajati yo ca yajāpeti sabbe te anekasārīrikaṁ puññappaṭipadaṁ paṭipannā honti, yadidaṁ yaññādhikaraṇaṁ.</span><br />
<span class="m-text">Now, Master Gotama, both of these people—the one who sacrifices and the one who encourages others to sacrifice—are doing good for many people on account of that sacrifice.</span><br />
</p>
<p id="an3p60c1p6">
<span class="m-text m-primary">Yo panāyaṁ, bho gotama, yassa vā tassa vā kulā agārasmā anagāriyaṁ pabbajito ekamattānaṁ dameti, ekamattānaṁ sameti, ekamattānaṁ parinibbāpeti, evamassāyaṁ ekasārīrikaṁ puññappaṭipadaṁ paṭipanno hoti, yadidaṁ pabbajjādhikaraṇan”ti.</span><br />
<span class="m-text">But, Master Gotama, when someone has gone forth from the lay life to homelessness, they tame, calm, and extinguish themselves alone. That being so, they are doing good for just one person on account of that going forth.”</span><br />
</p>
<p id="an3p60c2p1">
<span class="m-text m-primary">“Tena hi, brāhmaṇa, taññevettha paṭipucchissāmi. Yathā te khameyya tathā naṁ byākareyyāsi.</span><br />
<span class="m-text">“Well then, brahmin, I’ll ask you about this in return, and you can answer as you like.</span><br />
</p>
<p id="an3p60c2p2">
<span class="m-text m-primary">Taṁ kiṁ maññasi, brāhmaṇa,</span><br />
<span class="m-text">What do you think, brahmin?</span><br />
</p>
<p id="an3p60c2p3">
<span class="m-text m-primary">idha tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā.</span><br />
<span class="m-text">A Realized One arises in the world, perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.</span><br />
</p>
<p id="an3p60c2p4">
<span class="m-text m-primary">So evamāha:</span><br />
<span class="m-text">He says,</span><br />
</p>
<p id="an3p60c2p5">
<span class="m-text m-primary">‘ethāyaṁ maggo ayaṁ paṭipadā yathāpaṭipanno ahaṁ anuttaraṁ brahmacariyogadhaṁ sayaṁ abhiññā sacchikatvā pavedemi;</span><br />
<span class="m-text">‘Come, this is the path, this is the practice. Practicing like this, I realized the supreme culmination of the spiritual life with my own insight, and I make it known.</span><br />
</p>
<p id="an3p60c2p6">
<span class="m-text m-primary">etha, tumhepi tathā paṭipajjatha, yathāpaṭipannā tumhepi anuttaraṁ brahmacariyogadhaṁ sayaṁ abhiññā sacchikatvā upasampajja viharissathā’ti.</span><br />
<span class="m-text">Please, all of you, practice like this, and you too will realize the supreme culmination of the spiritual life, and will live having realized it with your own insight.’</span><br />
</p>
<p id="an3p60c2p7">
<span class="m-text m-primary">Iti ayañceva satthā dhammaṁ deseti, pare ca tathatthāya paṭipajjanti, tāni kho pana honti anekānipi satāni anekānipi sahassāni anekānipi satasahassāni.</span><br />
<span class="m-text">So the teacher teaches Dhamma, and others practice accordingly, in their hundreds and thousands, and hundreds of thousands.</span><br />
</p>
<p id="an3p60c3p1">
<span class="m-text m-primary">Taṁ kiṁ maññasi, brāhmaṇa,</span><br />
<span class="m-text">What do you think, brahmin?</span><br />
</p>
<p id="an3p60c3p2">
<span class="m-text m-primary">iccāyaṁ evaṁ sante ekasārīrikā vā puññappaṭipadā hoti anekasārīrikā vā, yadidaṁ pabbajjādhikaraṇan”ti?</span><br />
<span class="m-text">This being so, are they doing good for just one person or for many people on account of going forth?”</span><br />
</p>
<p id="an3p60c3p3">
<span class="m-text m-primary">“Iccāyampi, bho gotama, evaṁ sante anekasārīrikā puññappaṭipadā hoti, yadidaṁ pabbajjādhikaraṇan”ti.</span><br />
<span class="m-text">“This being so, Master Gotama, they are doing good for many people on account of going forth.”</span><br />
</p>
<p id="an3p60c4p1">
<span class="m-text m-primary">Evaṁ vutte, āyasmā ānando saṅgāravaṁ brāhmaṇaṁ etadavoca:</span><br />
<span class="m-text">When he said this, Venerable Ānanda said to Saṅgārava,</span><br />
</p>
<p id="an3p60c4p2">
<span class="m-text m-primary">“imāsaṁ te, brāhmaṇa, dvinnaṁ paṭipadānaṁ katamā paṭipadā khamati appatthatarā ca appasamārambhatarā ca mahapphalatarā ca mahānisaṁsatarā cā”ti?</span><br />
<span class="m-text">“Brahmin, which of these two practices do you believe has fewer requirements and undertakings, yet is more fruitful and beneficial?”</span><br />
</p>
<p id="an3p60c4p3">
<span class="m-text m-primary">Evaṁ vutte, saṅgāravo brāhmaṇo āyasmantaṁ ānandaṁ etadavoca:</span><br />
<span class="m-text">Saṅgārava said to Ānanda,</span><br />
</p>
<p id="an3p60c4p4">
<span class="m-text m-primary">“seyyathāpi bhavaṁ gotamo bhavaṁ cānando.</span><br />
<span class="m-text">“Those such as the masters Gotama and Ānanda</span><br />
</p>
<p id="an3p60c4p5">
<span class="m-text m-primary">Ete me pujjā, ete me pāsaṁsā”ti.</span><br />
<span class="m-text">are honored and praised by me!”</span><br />
</p>
<p id="an3p60c5p1">
<span class="m-text m-primary">Dutiyampi kho āyasmā ānando saṅgāravaṁ brāhmaṇaṁ etadavoca:</span><br />
<span class="m-text">For a second time, Ānanda said to Saṅgārava,</span><br />
</p>
<p id="an3p60c5p2">
<span class="m-text m-primary">“na kho tyāhaṁ, brāhmaṇa, evaṁ pucchāmi:</span><br />
<span class="m-text">“Brahmin, I didn’t ask you</span><br />
</p>
<p id="an3p60c5p3">
<span class="m-text m-primary">‘ke vā te pujjā ke vā te pāsaṁsā’ti?</span><br />
<span class="m-text">who you honor and praise.</span><br />
</p>
<p id="an3p60c5p4">
<span class="m-text m-primary">Evaṁ kho tyāhaṁ, brāhmaṇa, pucchāmi:</span><br />
<span class="m-text">I asked you</span><br />
</p>
<p id="an3p60c5p5">
<span class="m-text m-primary">‘imāsaṁ te, brāhmaṇa, dvinnaṁ paṭipadānaṁ katamā paṭipadā khamati appatthatarā ca appasamārambhatarā ca mahapphalatarā ca mahānisaṁsatarā cā’”ti?</span><br />
<span class="m-text">which of these two practices do you believe has fewer requirements and undertakings, yet is more fruitful and beneficial?”</span><br />
</p>
<p id="an3p60c5p6">
<span class="m-text m-primary">Dutiyampi kho saṅgāravo brāhmaṇo āyasmantaṁ ānandaṁ etadavoca:</span><br />
<span class="m-text">For a second time Saṅgārava said to Ānanda,</span><br />
</p>
<p id="an3p60c5p7">
<span class="m-text m-primary">“seyyathāpi bhavaṁ gotamo bhavaṁ cānando.</span><br />
<span class="m-text">“Those such as the masters Gotama and Ānanda</span><br />
</p>
<p id="an3p60c5p8">
<span class="m-text m-primary">Ete me pujjā, ete me pāsaṁsā”ti.</span><br />
<span class="m-text">are honored and praised by me!”</span><br />
</p>
<p id="an3p60c6p1">
<span class="m-text m-primary">Tatiyampi kho āyasmā ānando saṅgāravaṁ brāhmaṇaṁ etadavoca:</span><br />
<span class="m-text">For a third time, Ānanda said to Saṅgārava,</span><br />
</p>
<p id="an3p60c6p2">
<span class="m-text m-primary">“na kho tyāhaṁ, brāhmaṇa, evaṁ pucchāmi:</span><br />
<span class="m-text">“Brahmin, I didn’t ask you</span><br />
</p>
<p id="an3p60c6p3">
<span class="m-text m-primary">‘ke vā te pujjā ke vā te pāsaṁsā’ti?</span><br />
<span class="m-text">who you honor and praise.</span><br />
</p>
<p id="an3p60c6p4">
<span class="m-text m-primary">Evaṁ kho tyāhaṁ, brāhmaṇa, pucchāmi:</span><br />
<span class="m-text">I asked you</span><br />
</p>
<p id="an3p60c6p5">
<span class="m-text m-primary">‘imāsaṁ te, brāhmaṇa, dvinnaṁ paṭipadānaṁ katamā paṭipadā khamati appatthatarā ca appasamārambhatarā ca mahapphalatarā ca mahānisaṁsatarā cā’”ti?</span><br />
<span class="m-text">which of these two practices do you believe has fewer requirements and undertakings, yet is more fruitful and beneficial?”</span><br />
</p>
<p id="an3p60c6p6">
<span class="m-text m-primary">Tatiyampi kho saṅgāravo brāhmaṇo āyasmantaṁ ānandaṁ etadavoca:</span><br />
<span class="m-text">For a third time Saṅgārava said to Ānanda,</span><br />
</p>
<p id="an3p60c6p7">
<span class="m-text m-primary">“seyyathāpi bhavaṁ gotamo bhavaṁ cānando.</span><br />
<span class="m-text">“Those such as the masters Gotama and Ānanda</span><br />
</p>
<p id="an3p60c6p8">
<span class="m-text m-primary">Ete me pujjā, ete me pāsaṁsā”ti.</span><br />
<span class="m-text">are honored and praised by me!”</span><br />
</p>
<p id="an3p60c7p1">
<span class="m-text m-primary">Atha kho bhagavato etadahosi:</span><br />
<span class="m-text">Then it occurred to the Buddha,</span><br />
</p>
<p id="an3p60c7p2">
<span class="m-text m-primary">“yāva tatiyampi kho saṅgāravo brāhmaṇo ānandena sahadhammikaṁ pañhaṁ puṭṭho saṁsādeti no vissajjeti.</span><br />
<span class="m-text">“Though Ānanda asked him a sensible question three times, Saṅgārava falters without answering.</span><br />
</p>
<p id="an3p60c7p3">
<span class="m-text m-primary">Yannūnāhaṁ parimoceyyan”ti.</span><br />
<span class="m-text">Why don’t I give him a way out?”</span><br />
</p>
<p id="an3p60c7p4">
<span class="m-text m-primary">Atha kho bhagavā saṅgāravaṁ brāhmaṇaṁ etadavoca:</span><br />
<span class="m-text">So the Buddha said to Saṅgārava,</span><br />
</p>
<p id="an3p60c7p5">
<span class="m-text m-primary">“kā nvajja, brāhmaṇa, rājantepure rājapurisānaṁ sannisinnānaṁ sannipatitānaṁ antarākathā udapādī”ti?</span><br />
<span class="m-text">“Brahmin, what came up in the conversation among the king’s retinue today, sitting together in the royal compound?”</span><br />
</p>
<p id="an3p60c7p6">
<span class="m-text m-primary">“Ayaṁ khvajja, bho gotama, rājantepure rājapurisānaṁ sannisinnānaṁ sannipatitānaṁ antarākathā udapādi:</span><br />
<span class="m-text">“Master Gotama, this came up:</span><br />
</p>
<p id="an3p60c7p7">
<span class="m-text m-primary">‘pubbe sudaṁ appatarā ceva bhikkhū ahesuṁ bahutarā ca uttari manussadhammā iddhipāṭihāriyaṁ dassesuṁ;</span><br />
<span class="m-text">‘Formerly, it seems, there were fewer mendicants, but more of them displayed superhuman demonstrations of psychic power;</span><br />
</p>
<p id="an3p60c7p8">
<span class="m-text m-primary">etarahi pana bahutarā ceva bhikkhū appatarā ca uttari manussadhammā iddhipāṭihāriyaṁ dassentī’ti.</span><br />
<span class="m-text">while these days, there are more mendicants, but fewer display superhuman demonstrations of psychic power.’</span><br />
</p>
<p id="an3p60c7p9">
<span class="m-text m-primary">Ayaṁ khvajja, bho gotama, rājantepure rājapurisānaṁ sannisinnānaṁ sannipatitānaṁ antarākathā udapādī”ti.</span><br />
<span class="m-text">This is what came up in the conversation among the king’s retinue today, while sitting together in the royal compound.”</span><br />
</p>
<p id="an3p60c8p1">
<span class="m-text m-primary">“Tīṇi kho imāni, brāhmaṇa, pāṭihāriyāni.</span><br />
<span class="m-text">“Brahmin, there are three kinds of demonstration.</span><br />
</p>
<p id="an3p60c8p2">
<span class="m-text m-primary">Katamāni tīṇi?</span><br />
<span class="m-text">What three?</span><br />
</p>
<p id="an3p60c8p3">
<span class="m-text m-primary">Iddhipāṭihāriyaṁ, ādesanāpāṭihāriyaṁ, anusāsanīpāṭihāriyaṁ.</span><br />
<span class="m-text">A demonstration of psychic power, a demonstration of revealing, and a demonstration of instruction.</span><br />
</p>
<p id="an3p60c8p4">
<span class="m-text m-primary">Katamañca, brāhmaṇa, iddhipāṭihāriyaṁ?</span><br />
<span class="m-text">And what is the demonstration of psychic power?</span><br />
</p>
<p id="an3p60c8p5">
<span class="m-text m-primary">Idha, brāhmaṇa, ekacco anekavihitaṁ iddhividhaṁ paccanubhoti: ‘ekopi hutvā bahudhā hoti, bahudhāpi hutvā eko hoti; āvibhāvaṁ, tirobhāvaṁ; tirokuṭṭaṁ tiropākāraṁ tiropabbataṁ asajjamāno gacchati, seyyathāpi ākāse; pathaviyāpi ummujjanimujjaṁ karoti, seyyathāpi udake; udakepi abhijjamāne gacchati, seyyathāpi pathaviyaṁ; ākāsepi pallaṅkena kamati, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimasati parimajjati, yāva brahmalokāpi kāyena vasaṁ vatteti’.</span><br />
<span class="m-text">It’s when someone wields the many kinds of psychic power: multiplying themselves and becoming one again; appearing and disappearing; going unimpeded through a wall, a rampart, or a mountain as if through space; diving in and out of the earth as if it were water; walking on water as if it were earth; flying cross-legged through the sky like a bird; touching and stroking with the hand the sun and moon, so mighty and powerful. They control the body as far as the Brahmā realm.</span><br />
</p>
<p id="an3p60c8p6">
<span class="m-text m-primary">Idaṁ vuccati, brāhmaṇa, iddhipāṭihāriyaṁ.</span><br />
<span class="m-text">This is called the demonstration of psychic power.</span><br />
</p>
<p id="an3p60c9p1">
<span class="m-text m-primary">Katamañca, brāhmaṇa, ādesanāpāṭihāriyaṁ?</span><br />
<span class="m-text">And what is the demonstration of revealing?</span><br />
</p>
<p id="an3p60c9p2">
<span class="m-text m-primary">Idha, brāhmaṇa, ekacco nimittena ādisati:</span><br />
<span class="m-text">In one case, someone reveals by means of a sign:</span><br />
</p>
<p id="an3p60c9p3">
<span class="m-text m-primary">‘evampi te mano, itthampi te mano, itipi te cittan’ti.</span><br />
<span class="m-text">‘This is what you’re thinking, such is your thought, and thus is your state of mind.’</span><br />
</p>
<p id="an3p60c9p4">
<span class="m-text m-primary">So bahuñcepi ādisati tatheva taṁ hoti, no aññathā.</span><br />
<span class="m-text">And even if they reveal this many times, it turns out exactly so, not otherwise.</span><br />
</p>
<p id="an3p60c10p1">
<span class="m-text m-primary">Idha pana, brāhmaṇa, ekacco na heva kho nimittena ādisati, api ca kho manussānaṁ vā amanussānaṁ vā devatānaṁ vā saddaṁ sutvā ādisati:</span><br />
<span class="m-text">In another case, someone reveals after hearing it from humans or non-humans or deities:</span><br />
</p>
<p id="an3p60c10p2">
<span class="m-text m-primary">‘evampi te mano, itthampi te mano, itipi te cittan’ti.</span><br />
<span class="m-text">‘This is what you’re thinking, such is your thought, and thus is your state of mind.’</span><br />
</p>
<p id="an3p60c10p3">
<span class="m-text m-primary">So bahuñcepi ādisati tatheva taṁ hoti, no aññathā.</span><br />
<span class="m-text">And even if they reveal this many times, it turns out exactly so, not otherwise.</span><br />
</p>
<p id="an3p60c11p1">
<span class="m-text m-primary">Idha pana, brāhmaṇa, ekacco na heva kho nimittena ādisati napi manussānaṁ vā amanussānaṁ vā devatānaṁ vā saddaṁ sutvā ādisati, api ca kho vitakkayato vicārayato vitakkavipphārasaddaṁ sutvā ādisati:</span><br />
<span class="m-text">In another case, someone reveals by hearing the sound of thought spreading as someone thinks and considers:</span><br />
</p>
<p id="an3p60c11p2">
<span class="m-text m-primary">‘evampi te mano, itthampi te mano, itipi te cittan’ti.</span><br />
<span class="m-text">‘This is what you’re thinking, such is your thought, and thus is your state of mind.’</span><br />
</p>
<p id="an3p60c11p3">
<span class="m-text m-primary">So bahuñcepi ādisati tatheva taṁ hoti, no aññathā.</span><br />
<span class="m-text">And even if they reveal this many times, it turns out exactly so, not otherwise.</span><br />
</p>
<p id="an3p60c12p1">
<span class="m-text m-primary">Idha pana, brāhmaṇa, ekacco na heva kho nimittena ādisati, napi manussānaṁ vā amanussānaṁ vā devatānaṁ vā saddaṁ sutvā ādisati, napi vitakkayato vicārayato vitakkavipphārasaddaṁ sutvā ādisati, api ca kho avitakkaṁ avicāraṁ samādhiṁ samāpannassa cetasā ceto paricca pajānāti:</span><br />
<span class="m-text">In another case, someone comprehends the mind of a person who has attained the immersion that’s free of placing the mind and keeping it connected. They understand:</span><br />
</p>
<p id="an3p60c12p2">
<span class="m-text m-primary">‘yathā imassa bhoto manosaṅkhārā paṇihitā imassa cittassa anantarā amuṁ nāma vitakkaṁ vitakkessatī’ti.</span><br />
<span class="m-text">‘Judging by the way this person’s intentions are directed, immediately after this mind state, they’ll think this thought.’</span><br />
</p>
<p id="an3p60c12p3">
<span class="m-text m-primary">So bahuñcepi ādisati tatheva taṁ hoti, no aññathā.</span><br />
<span class="m-text">And even if they reveal this many times, it turns out exactly so, not otherwise.</span><br />
</p>
<p id="an3p60c12p4">
<span class="m-text m-primary">Idaṁ vuccati, brāhmaṇa, ādesanāpāṭihāriyaṁ.</span><br />
<span class="m-text">This is called the demonstration of revealing.</span><br />
</p>
<p id="an3p60c13p1">
<span class="m-text m-primary">Katamañca, brāhmaṇa, anusāsanīpāṭihāriyaṁ?</span><br />
<span class="m-text">And what is a demonstration of instruction?</span><br />
</p>
<p id="an3p60c13p2">
<span class="m-text m-primary">Idha, brāhmaṇa, ekacco evamanusāsati:</span><br />
<span class="m-text">It’s when someone instructs others like this:</span><br />
</p>
<p id="an3p60c13p3">
<span class="m-text m-primary">‘evaṁ vitakketha, mā evaṁ vitakkayittha; evaṁ manasi karotha, mā evaṁ manasākattha; idaṁ pajahatha, idaṁ upasampajja viharathā’ti.</span><br />
<span class="m-text">‘Think like this, not like that. Focus your mind like this, not like that. Give up this, and live having achieved that.’</span><br />
</p>
<p id="an3p60c13p4">
<span class="m-text m-primary">Idaṁ vuccati, brāhmaṇa, anusāsanīpāṭihāriyaṁ.</span><br />
<span class="m-text">This is called a demonstration of instruction.</span><br />
</p>
<p id="an3p60c13p5">
<span class="m-text m-primary">Imāni kho, brāhmaṇa, tīṇi pāṭihāriyāni.</span><br />
<span class="m-text">These are the three kinds of demonstration.</span><br />
</p>
<p id="an3p60c13p6">
<span class="m-text m-primary">Imesaṁ te, brāhmaṇa, tiṇṇaṁ pāṭihāriyānaṁ katamaṁ pāṭihāriyaṁ khamati abhikkantatarañca paṇītatarañcā”ti?</span><br />
<span class="m-text">Of these three kinds of demonstration, which do you consider to be the finest?”</span><br />
</p>
<p id="an3p60c14p1">
<span class="m-text m-primary">“Tatra, bho gotama, yadidaṁ pāṭihāriyaṁ idhekacco anekavihitaṁ iddhividhaṁ paccanubhoti …pe…</span><br />
<span class="m-text">“Regarding this, Master Gotama, a demonstration of psychic power</span><br />
</p>
<p id="an3p60c14p2">
<span class="m-text m-primary">yāva brāhmalokāpi kāyena vasaṁ vatteti,</span><br />
</p>
<p id="an3p60c14p3">
<span class="m-text m-primary">idaṁ, bho gotama, pāṭihāriyaṁ yova naṁ karoti sova naṁ paṭisaṁvedeti, yova naṁ karoti tasseva taṁ hoti.</span><br />
<span class="m-text">is experienced only by the one who performs it, occurring only to them.</span><br />
</p>
<p id="an3p60c14p4">
<span class="m-text m-primary">Idaṁ me, bho gotama, pāṭihāriyaṁ māyāsahadhammarūpaṁ viya khāyati.</span><br />
<span class="m-text">This seems to me like a magic trick.</span><br />
</p>
<p id="an3p60c15p1">
<span class="m-text m-primary">Yampidaṁ, bho gotama, pāṭihāriyaṁ idhekacco nimittena ādisati:</span><br />
<span class="m-text">And the demonstration where someone reveals something by means of a sign,</span><br />
</p>
<p id="an3p60c15p2">
<span class="m-text m-primary">‘evampi te mano, itthampi te mano, itipi te cittan’ti, so bahuñcepi ādisati tatheva taṁ hoti, no aññathā.</span><br />
</p>
<p id="an3p60c15p3">
<span class="m-text m-primary">Idha pana, bho gotama, ekacco na heva kho nimittena ādisati, api ca kho manussānaṁ vā amanussānaṁ vā devatānaṁ vā saddaṁ sutvā ādisati …pe…</span><br />
<span class="m-text">or after hearing it from humans, non-humans, or deities,</span><br />
</p>
<p id="an3p60c15p4">
<span class="m-text m-primary">napi manussānaṁ vā amanussānaṁ vā devatānaṁ vā saddaṁ sutvā ādisati, api ca kho vitakkayato vicārayato vitakkavipphārasaddaṁ sutvā ādisati …pe…</span><br />
<span class="m-text">or by hearing the sound of thought spreading as someone thinks and considers,</span><br />
</p>
<p id="an3p60c15p5">
<span class="m-text m-primary">napi vitakkayato vicārayato vitakkavipphārasaddaṁ sutvā ādisati, api ca kho avitakkaṁ avicāraṁ samādhiṁ samāpannassa cetasā ceto paricca pajānāti:</span><br />
<span class="m-text">or by comprehending the mind of another person,</span><br />
</p>
<p id="an3p60c15p6">
<span class="m-text m-primary">‘yathā imassa bhoto manosaṅkhārā paṇihitā imassa cittassa anantarā amhaṁ nāma vitakkaṁ vitakkessatī’ti, so bahuñcepi ādisati tatheva taṁ hoti, no aññathā.</span><br />
</p>
<p id="an3p60c15p7">
<span class="m-text m-primary">Idampi, bho gotama, pāṭihāriyaṁ yova naṁ karoti sova naṁ paṭisaṁvedeti, yova naṁ karoti tasseva taṁ hoti.</span><br />
<span class="m-text">is also experienced only by the one who performs it, occurring only to them.</span><br />
</p>
<p id="an3p60c15p8">
<span class="m-text m-primary">Idampi me, bho gotama, pāṭihāriyaṁ māyāsahadhammarūpaṁ viya khāyati.</span><br />
<span class="m-text">This also seems to me like a magic trick.</span><br />
</p>
<p id="an3p60c16p1">
<span class="m-text m-primary">Yañca kho idaṁ, bho gotama, pāṭihāriyaṁ idhekacco evaṁ anusāsati:</span><br />
<span class="m-text">But as to the demonstration where someone instructs others:</span><br />
</p>
<p id="an3p60c16p2">
<span class="m-text m-primary">‘evaṁ vitakketha, mā evaṁ vitakkayittha; evaṁ manasi karotha, mā evaṁ manasākattha; idaṁ pajahatha, idaṁ upasampajja viharathā’ti.</span><br />
<span class="m-text">‘Think like this, not like that. Focus your mind like this, not like that. Give up this, and live having achieved that.’</span><br />
</p>
<p id="an3p60c16p3">
<span class="m-text m-primary">Idameva, bho gotama, pāṭihāriyaṁ khamati imesaṁ tiṇṇaṁ pāṭihāriyānaṁ abhikkantatarañca paṇītatarañca.</span><br />
<span class="m-text">I prefer this demonstration, Master Gotama. It’s the finest of the three kinds of demonstration.</span><br />
</p>
<p id="an3p60c17p1">
<span class="m-text m-primary">Acchariyaṁ, bho gotama, abbhutaṁ, bho gotama.</span><br />
<span class="m-text">It’s incredible, Master Gotama, it’s amazing,</span><br />
</p>
<p id="an3p60c17p2">
<span class="m-text m-primary">Yāvasubhāsitamidaṁ bhotā gotamena imehi ca mayaṁ tīhi pāṭihāriyehi samannāgataṁ bhavantaṁ gotamaṁ dhārema.</span><br />
<span class="m-text">how well this was said by Master Gotama. We regard Master Gotama as someone who possesses these three kinds of demonstration.</span><br />
</p>
<p id="an3p60c17p3">
<span class="m-text m-primary">Bhavañhi gotamo anekavihitaṁ iddhividhaṁ paccanubhoti …pe… yāva brahmalokāpi kāyena vasaṁ vatteti,</span><br />
<span class="m-text">For Master Gotama wields the many kinds of psychic power … controlling the body as far as the Brahmā realm.</span><br />
</p>
<p id="an3p60c17p4">
<span class="m-text m-primary">bhavañhi gotamo avitakkaṁ avicāraṁ samādhiṁ samāpannassa cetasā ceto paricca pajānāti:</span><br />
<span class="m-text">And Master Gotama comprehends the mind of another person who has attained the immersion that is free of placing the mind and keeping it connected. He understands:</span><br />
</p>
<p id="an3p60c17p5">
<span class="m-text m-primary">‘yathā imassa bhoto manosaṅkhārā paṇihitā imassa cittassa anantarā amuṁ nāma vitakkaṁ vitakkessatī’ti.</span><br />
<span class="m-text">‘Judging by the way this person’s intentions are directed, immediately after this mind state they’ll think this thought.’</span><br />
</p>
<p id="an3p60c17p6">
<span class="m-text m-primary">Bhavañhi gotamo evamanusāsati:</span><br />
<span class="m-text">And Master Gotama instructs others like this:</span><br />
</p>
<p id="an3p60c17p7">
<span class="m-text m-primary">‘evaṁ vitakketha, mā evaṁ vitakkayittha; evaṁ manasi karotha, mā evaṁ manasākattha; idaṁ pajahatha, idaṁ upasampajja viharathā’”ti.</span><br />
<span class="m-text">‘Think like this, not like that. Focus your mind like this, not like that. Give up this, and live having achieved that.’”</span><br />
</p>
<p id="an3p60c18p1">
<span class="m-text m-primary">“Addhā kho tyāhaṁ, brāhmaṇa, āsajja upanīya vācā bhāsitā;</span><br />
<span class="m-text">“Your words are clearly invasive and intrusive, brahmin.</span><br />
</p>
<p id="an3p60c18p2">
<span class="m-text m-primary">api ca tyāhaṁ byākarissāmi.</span><br />
<span class="m-text">Nevertheless, I will answer you.</span><br />
</p>
<p id="an3p60c18p3">
<span class="m-text m-primary">Ahañhi, brāhmaṇa, anekavihitaṁ iddhividhaṁ paccanubhomi …pe… yāva brahmalokāpi kāyena vasaṁ vattemi.</span><br />
<span class="m-text">For I do wield the many kinds of psychic power … controlling the body as far as the Brahmā realm.</span><br />
</p>
<p id="an3p60c18p4">
<span class="m-text m-primary">Ahañhi, brāhmaṇa, avitakkaṁ avicāraṁ samādhiṁ samāpannassa cetasā ceto paricca pajānāmi:</span><br />
<span class="m-text">And I do comprehend the mind of another person who has attained the immersion that is free of placing the mind and keeping it connected. I understand:</span><br />
</p>
<p id="an3p60c18p5">
<span class="m-text m-primary">‘yathā imassa bhoto manosaṅkhārā paṇihitā, imassa cittassa anantarā amuṁ nāma vitakkaṁ vitakkessatī’ti.</span><br />
<span class="m-text">‘Judging by the way this person’s intentions are directed, immediately after this mind state they’ll think this thought.’</span><br />
</p>
<p id="an3p60c18p6">
<span class="m-text m-primary">Ahañhi, brāhmaṇa, evamanusāsāmi:</span><br />
<span class="m-text">And I do instruct others like this:</span><br />
</p>
<p id="an3p60c18p7">
<span class="m-text m-primary">‘evaṁ vitakketha, mā evaṁ vitakkayittha; evaṁ manasi karotha, mā evaṁ manasākattha; idaṁ pajahatha, idaṁ upasampajja viharathā’”ti.</span><br />
<span class="m-text">‘Think like this, not like that. Focus your mind like this, not like that. Give up this, and live having achieved that.’”</span><br />
</p>
<p id="an3p60c19p1">
<span class="m-text m-primary">“Atthi pana, bho gotama, añño ekabhikkhupi yo imehi tīhi pāṭihāriyehi samannāgato, aññatra bhotā gotamenā”ti?</span><br />
<span class="m-text">“But Master Gotama, is there even one other mendicant who possesses these three kinds of demonstration, apart from Master Gotama?”</span><br />
</p>
<p id="an3p60c19p2">
<span class="m-text m-primary">“Na kho, brāhmaṇa, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova, ye bhikkhū imehi tīhi pāṭihāriyehi samannāgatā”ti.</span><br />
<span class="m-text">“There’s not just one hundred mendicants, brahmin, who possess these three kinds of demonstration, nor two, three, four, or five hundred, but many more than that.”</span><br />
</p>
<p id="an3p60c19p3">
<span class="m-text m-primary">“Kahaṁ pana, bho gotama, etarahi te bhikkhū viharantī”ti?</span><br />
<span class="m-text">“But where are these mendicants now staying?”</span><br />
</p>
<p id="an3p60c19p4">
<span class="m-text m-primary">“Imasmiṁyeva kho, brāhmaṇa, bhikkhusaṅghe”ti.</span><br />
<span class="m-text">“Right here, brahmin, in this Saṅgha of mendicants.”</span><br />
</p>
<p id="an3p60c20p1">
<span class="m-text m-primary">“Abhikkantaṁ, bho gotama, abhikkantaṁ, bho gotama.</span><br />
<span class="m-text">“Excellent, Master Gotama! Excellent!</span><br />
</p>
<p id="an3p60c20p2">
<span class="m-text m-primary">Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito.</span><br />
<span class="m-text">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Gotama has made the teaching clear in many ways.</span><br />
</p>
<p id="an3p60c20p3">
<span class="m-text m-primary">Esāhaṁ bhavantaṁ gotamaṁ saraṇaṁ gacchāmi, dhammañca bhikkhusaṅghañca.</span><br />
<span class="m-text">I go for refuge to Master Gotama, to the teaching, and to the mendicant Saṅgha.</span><br />
</p>
<p id="an3p60c20p4">
<span class="m-text m-primary">Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.</span><br />
<span class="m-text">From this day forth, may Master Gotama remember me as a lay follower who has gone for refuge for life.”</span><br />
</p>
<p id="an3p60c20p5">
<span class="m-text m-primary">Dasamaṁ.</span><br />
</p>
<p id="an3p60c20p6">
<span class="m-text m-primary">Brāhmaṇavaggo paṭhamo.</span><br />
</p>
<p id="an3p60c21p0">
<span class="m-text m-primary">Tassuddānaṁ</span><br />
</p>
<p id="an3p60c21p1">
<span class="m-text m-primary">Dve brāhmaṇā caññataro,</span><br />
</p>
<p id="an3p60c21p2">
<span class="m-text m-primary">paribbājakena nibbutaṁ;</span><br />
</p>
<p id="an3p60c21p3">
<span class="m-text m-primary">Palokavaccho tikaṇṇo,</span><br />
</p>
<p id="an3p60c21p4">
<span class="m-text m-primary">soṇi saṅgāravena cāti.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>