<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vv0081.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/vv0080.html">Previous</a></div>
<div class="m-col-t-6 m-text-right">
<a href="https://www.theravadan.org/pages/vv0082.html">Next</a></div>
</div>
<p id="vv81c0p2">
<span class="pali m-text">Purisavimāna</span><br />
</p>
<p id="vv81c0p3">
<span class="pali m-text">Sunikkhittavagga</span><br />
</p>
<section id="kandakavimanavatthu">
<span id="vv81c0p4"></span><h2><span class="pali m-text">7. Kaṇḍakavimānavatthu</span></h2>
<p id="vv81c1p1">
<span class="pali m-text">“Puṇṇamāse yathā cando,</span><br />
</p>
<p id="vv81c1p2">
<span class="pali m-text">nakkhattaparivārito;</span><br />
</p>
<p id="vv81c1p3">
<span class="pali m-text">Samantā anupariyāti,</span><br />
</p>
<p id="vv81c1p4">
<span class="pali m-text">tārakādhipatī sasī.</span><br />
</p>
<p id="vv81c2p1">
<span class="pali m-text">Tathūpamaṁ idaṁ byamhaṁ,</span><br />
</p>
<p id="vv81c2p2">
<span class="pali m-text">dibbaṁ devapuramhi ca;</span><br />
</p>
<p id="vv81c2p3">
<span class="pali m-text">Atirocati vaṇṇena,</span><br />
</p>
<p id="vv81c2p4">
<span class="pali m-text">udayantova raṁsimā.</span><br />
</p>
<p id="vv81c3p1">
<span class="pali m-text">Veḷuriyasuvaṇṇassa,</span><br />
</p>
<p id="vv81c3p2">
<span class="pali m-text">phalikā rūpiyassa ca;</span><br />
</p>
<p id="vv81c3p3">
<span class="pali m-text">Masāragallamuttāhi,</span><br />
</p>
<p id="vv81c3p4">
<span class="pali m-text">lohitaṅgamaṇīhi ca.</span><br />
</p>
<p id="vv81c4p1">
<span class="pali m-text">Citrā manoramā bhūmi,</span><br />
</p>
<p id="vv81c4p2">
<span class="pali m-text">veḷūriyassa santhatā;</span><br />
</p>
<p id="vv81c4p3">
<span class="pali m-text">Kūṭāgārā subhā rammā,</span><br />
</p>
<p id="vv81c4p4">
<span class="pali m-text">pāsādo te sumāpito.</span><br />
</p>
<p id="vv81c5p1">
<span class="pali m-text">Rammā ca te pokkharaṇī,</span><br />
</p>
<p id="vv81c5p2">
<span class="pali m-text">puthulomanisevitā;</span><br />
</p>
<p id="vv81c5p3">
<span class="pali m-text">Acchodakā vippasannā,</span><br />
</p>
<p id="vv81c5p4">
<span class="pali m-text">sovaṇṇavālukasanthatā.</span><br />
</p>
<p id="vv81c6p1">
<span class="pali m-text">Nānāpadumasañchannā,</span><br />
</p>
<p id="vv81c6p2">
<span class="pali m-text">puṇḍarīkasamotatā;</span><br />
</p>
<p id="vv81c6p3">
<span class="pali m-text">Surabhiṁ sampavāyanti,</span><br />
</p>
<p id="vv81c6p4">
<span class="pali m-text">manuññā māluteritā.</span><br />
</p>
<p id="vv81c7p1">
<span class="pali m-text">Tassā te ubhato passe,</span><br />
</p>
<p id="vv81c7p2">
<span class="pali m-text">vanagumbā sumāpitā;</span><br />
</p>
<p id="vv81c7p3">
<span class="pali m-text">Upetā puppharukkhehi,</span><br />
</p>
<p id="vv81c7p4">
<span class="pali m-text">phalarukkhehi cūbhayaṁ.</span><br />
</p>
<p id="vv81c8p1">
<span class="pali m-text">Sovaṇṇapāde pallaṅke,</span><br />
</p>
<p id="vv81c8p2">
<span class="pali m-text">muduke gonakatthate;</span><br />
</p>
<p id="vv81c8p3">
<span class="pali m-text">Nisinnaṁ devarājaṁva,</span><br />
</p>
<p id="vv81c8p4">
<span class="pali m-text">upatiṭṭhanti accharā.</span><br />
</p>
<p id="vv81c9p1">
<span class="pali m-text">Sabbābharaṇasañchannā,</span><br />
</p>
<p id="vv81c9p2">
<span class="pali m-text">nānāmālāvibhūsitā;</span><br />
</p>
<p id="vv81c9p3">
<span class="pali m-text">Ramenti taṁ mahiddhikaṁ,</span><br />
</p>
<p id="vv81c9p4">
<span class="pali m-text">vasavattīva modasi.</span><br />
</p>
<p id="vv81c10p1">
<span class="pali m-text">Bherisaṅkhamudiṅgāhi,</span><br />
</p>
<p id="vv81c10p2">
<span class="pali m-text">vīṇāhi paṇavehi ca;</span><br />
</p>
<p id="vv81c10p3">
<span class="pali m-text">Ramasi ratisampanno,</span><br />
</p>
<p id="vv81c10p4">
<span class="pali m-text">naccagīte suvādite.</span><br />
</p>
<p id="vv81c11p1">
<span class="pali m-text">Dibbā te vividhā rūpā,</span><br />
</p>
<p id="vv81c11p2">
<span class="pali m-text">dibbā saddā atho rasā;</span><br />
</p>
<p id="vv81c11p3">
<span class="pali m-text">Gandhā ca te adhippetā,</span><br />
</p>
<p id="vv81c11p4">
<span class="pali m-text">phoṭṭhabbā ca manoramā.</span><br />
</p>
<p id="vv81c12p1">
<span class="pali m-text">Tasmiṁ vimāne pavare,</span><br />
</p>
<p id="vv81c12p2">
<span class="pali m-text">devaputta mahappabho;</span><br />
</p>
<p id="vv81c12p3">
<span class="pali m-text">Atirocasi vaṇṇena,</span><br />
</p>
<p id="vv81c12p4">
<span class="pali m-text">udayantova bhāṇumā.</span><br />
</p>
<p id="vv81c13p1">
<span class="pali m-text">Dānassa te idaṁ phalaṁ,</span><br />
</p>
<p id="vv81c13p2">
<span class="pali m-text">atho sīlassa vā pana;</span><br />
</p>
<p id="vv81c13p3">
<span class="pali m-text">Atho añjalikammassa,</span><br />
</p>
<p id="vv81c13p4">
<span class="pali m-text">taṁ me akkhāhi pucchito”.</span><br />
</p>
<p id="vv81c14p1">
<span class="pali m-text">So devaputto attamano,</span><br />
</p>
<p id="vv81c14p2">
<span class="pali m-text">…pe…</span><br />
</p>
<p id="vv81c14p3">
<span class="pali m-text">yassa kammassidaṁ phalaṁ.</span><br />
</p>
<p id="vv81c15p1">
<span class="pali m-text">“Ahaṁ kapilavatthusmiṁ,</span><br />
</p>
<p id="vv81c15p2">
<span class="pali m-text">sākiyānaṁ puruttame;</span><br />
</p>
<p id="vv81c15p3">
<span class="pali m-text">Suddhodanassa puttassa,</span><br />
</p>
<p id="vv81c15p4">
<span class="pali m-text">kaṇḍako sahajo ahaṁ.</span><br />
</p>
<p id="vv81c16p1">
<span class="pali m-text">Yadā so aḍḍharattāyaṁ,</span><br />
</p>
<p id="vv81c16p2">
<span class="pali m-text">bodhāya mabhinikkhami;</span><br />
</p>
<p id="vv81c16p3">
<span class="pali m-text">So maṁ mudūhi pāṇīhi,</span><br />
</p>
<p id="vv81c16p4">
<span class="pali m-text">jāli tambanakhehi ca.</span><br />
</p>
<p id="vv81c17p1">
<span class="pali m-text">Satthiṁ ākoṭayitvāna,</span><br />
</p>
<p id="vv81c17p2">
<span class="pali m-text">vaha sammāti cabravi;</span><br />
</p>
<p id="vv81c17p3">
<span class="pali m-text">Ahaṁ lokaṁ tārayissaṁ,</span><br />
</p>
<p id="vv81c17p4">
<span class="pali m-text">patto sambodhimuttamaṁ.</span><br />
</p>
<p id="vv81c18p1">
<span class="pali m-text">Taṁ me giraṁ suṇantassa,</span><br />
</p>
<p id="vv81c18p2">
<span class="pali m-text">hāso me vipulo ahu;</span><br />
</p>
<p id="vv81c18p3">
<span class="pali m-text">Udaggacitto sumano,</span><br />
</p>
<p id="vv81c18p4">
<span class="pali m-text">abhisīsiṁ tadā ahaṁ.</span><br />
</p>
<p id="vv81c19p1">
<span class="pali m-text">Abhirūḷhañca maṁ ñatvā,</span><br />
</p>
<p id="vv81c19p2">
<span class="pali m-text">sakyaputtaṁ mahāyasaṁ;</span><br />
</p>
<p id="vv81c19p3">
<span class="pali m-text">Udaggacitto mudito,</span><br />
</p>
<p id="vv81c19p4">
<span class="pali m-text">vahissaṁ purisuttamaṁ.</span><br />
</p>
<p id="vv81c20p1">
<span class="pali m-text">Paresaṁ vijitaṁ gantvā,</span><br />
</p>
<p id="vv81c20p2">
<span class="pali m-text">uggatasmiṁ divākare;</span><br />
</p>
<p id="vv81c20p3">
<span class="pali m-text">Mamaṁ channañca ohāya,</span><br />
</p>
<p id="vv81c20p4">
<span class="pali m-text">anapekkho so apakkami.</span><br />
</p>
<p id="vv81c21p1">
<span class="pali m-text">Tassa tambanakhe pāde,</span><br />
</p>
<p id="vv81c21p2">
<span class="pali m-text">jivhāya parilehisaṁ;</span><br />
</p>
<p id="vv81c21p3">
<span class="pali m-text">Gacchantañca mahāvīraṁ,</span><br />
</p>
<p id="vv81c21p4">
<span class="pali m-text">rudamāno udikkhisaṁ.</span><br />
</p>
<p id="vv81c22p1">
<span class="pali m-text">Adassanenahaṁ tassa,</span><br />
</p>
<p id="vv81c22p2">
<span class="pali m-text">sakyaputtassa sirīmato;</span><br />
</p>
<p id="vv81c22p3">
<span class="pali m-text">Alatthaṁ garukābādhaṁ,</span><br />
</p>
<p id="vv81c22p4">
<span class="pali m-text">khippaṁ me maraṇaṁ ahu.</span><br />
</p>
<p id="vv81c23p1">
<span class="pali m-text">Tasseva ānubhāvena,</span><br />
</p>
<p id="vv81c23p2">
<span class="pali m-text">vimānaṁ āvasāmidaṁ;</span><br />
</p>
<p id="vv81c23p3">
<span class="pali m-text">Sabbakāmaguṇopetaṁ,</span><br />
</p>
<p id="vv81c23p4">
<span class="pali m-text">dibbaṁ devapuramhi ca.</span><br />
</p>
<p id="vv81c24p1">
<span class="pali m-text">Yañca me ahuvā hāso,</span><br />
</p>
<p id="vv81c24p2">
<span class="pali m-text">saddaṁ sutvāna bodhiyā;</span><br />
</p>
<p id="vv81c24p3">
<span class="pali m-text">Teneva kusalamūlena,</span><br />
</p>
<p id="vv81c24p4">
<span class="pali m-text">phusissaṁ āsavakkhayaṁ.</span><br />
</p>
<p id="vv81c25p1">
<span class="pali m-text">Sace hi bhante gaccheyyāsi,</span><br />
</p>
<p id="vv81c25p2">
<span class="pali m-text">satthu buddhassa santike;</span><br />
</p>
<p id="vv81c25p3">
<span class="pali m-text">Mamāpi naṁ vacanena,</span><br />
</p>
<p id="vv81c25p4">
<span class="pali m-text">sirasā vajjāsi vandanaṁ.</span><br />
</p>
<p id="vv81c26p1">
<span class="pali m-text">Ahampi daṭṭhuṁ gacchissaṁ,</span><br />
</p>
<p id="vv81c26p2">
<span class="pali m-text">jinaṁ appaṭipuggalaṁ;</span><br />
</p>
<p id="vv81c26p3">
<span class="pali m-text">Dullabhaṁ dassanaṁ hoti,</span><br />
</p>
<p id="vv81c26p4">
<span class="pali m-text">lokanāthāna tādinan”ti.</span><br />
</p>
<p id="vv81c27p1">
<span class="pali m-text">So kataññū katavedī,</span><br />
</p>
<p id="vv81c27p2">
<span class="pali m-text">satthāraṁ upasaṅkami;</span><br />
</p>
<p id="vv81c27p3">
<span class="pali m-text">Sutvā giraṁ cakkhumato,</span><br />
</p>
<p id="vv81c27p4">
<span class="pali m-text">dhammacakkhuṁ visodhayi.</span><br />
</p>
<p id="vv81c28p1">
<span class="pali m-text">Visodhetvā diṭṭhigataṁ,</span><br />
</p>
<p id="vv81c28p2">
<span class="pali m-text">vicikicchaṁ vatāni ca;</span><br />
</p>
<p id="vv81c28p3">
<span class="pali m-text">Vanditvā satthuno pāde,</span><br />
</p>
<p id="vv81c28p4">
<span class="pali m-text">tatthevantaradhāyathāti.</span><br />
</p>
<p id="vv81c29p1">
<span class="pali m-text">Kaṇḍakavimānaṁ sattamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/vv0080.html">Previous</a></div>
<div class="m-col-t-6 m-text-right">
<a href="https://www.theravadan.org/pages/vv0082.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>