<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv14 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy00gp003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy00gp003z.html" />
  <meta property="og:description" content="Mahāpaṇṇāsaka Cuddasamavagga Anantarapaccayakathā Cakkhuviññāṇassa anantarā sotaviññāṇaṁ uppajjatīti? Āmantā. Yā cakkhuviññāṇassa uppādāya āvaṭṭanā …pe… paṇidhi, sāva sotaviññāṇassa uppādāya āvaṭṭanā …pe… paṇidhīti? Na hevaṁ vattabbe …pe…. Cakkhuviññāṇassa anantarā sotaviññāṇaṁ uppajjati, na vattabbaṁ— “yā cakkhuviññāṇassa uppādāya āvaṭṭanā …pe… paṇidhi …" />
  <meta name="twitter:description" content="Mahāpaṇṇāsaka Cuddasamavagga Anantarapaccayakathā Cakkhuviññāṇassa anantarā sotaviññāṇaṁ uppajjatīti? Āmantā. Yā cakkhuviññāṇassa uppādāya āvaṭṭanā …pe… paṇidhi, sāva sotaviññāṇassa uppādāya āvaṭṭanā …pe… paṇidhīti? Na hevaṁ vattabbe …pe…. Cakkhuviññāṇassa anantarā sotaviññāṇaṁ uppajjati, na vattabbaṁ— “yā cakkhuviññāṇassa uppādāya āvaṭṭanā …pe… paṇidhi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv14-index.html">kv14</a> &raquo;
          </span>
          Kathāvatthu
        </h1>
<!-- content -->
<p id="kv14p3c0p2">
<span class="m-text m-primary">Mahāpaṇṇāsaka</span><br />
</p>
<p id="kv14p3c0p3">
<span class="m-text m-primary">Cuddasamavagga</span><br />
</p>
<p id="kv14p3c0p4">
<span class="m-text m-primary">Anantarapaccayakathā</span><br />
</p>
<p id="kv14p3c1p1">
<span class="m-text m-primary">Cakkhuviññāṇassa anantarā sotaviññāṇaṁ uppajjatīti?</span><br />
</p>
<p id="kv14p3c1p2">
<span class="m-text m-primary">Āmantā.</span><br />
</p>
<p id="kv14p3c1p3">
<span class="m-text m-primary">Yā cakkhuviññāṇassa uppādāya āvaṭṭanā …pe… paṇidhi, sāva sotaviññāṇassa uppādāya āvaṭṭanā …pe… paṇidhīti?</span><br />
</p>
<p id="kv14p3c1p4">
<span class="m-text m-primary">Na hevaṁ vattabbe …pe….</span><br />
</p>
<p id="kv14p3c2p1">
<span class="m-text m-primary">Cakkhuviññāṇassa anantarā sotaviññāṇaṁ uppajjati, na vattabbaṁ—</span><br />
</p>
<p id="kv14p3c2p2">
<span class="m-text m-primary">“yā cakkhuviññāṇassa uppādāya āvaṭṭanā …pe… paṇidhi, sāva sotaviññāṇassa uppādāya āvaṭṭanā …pe… paṇidhī”ti?</span><br />
</p>
<p id="kv14p3c2p3">
<span class="m-text m-primary">Āmantā.</span><br />
</p>
<p id="kv14p3c2p4">
<span class="m-text m-primary">Sotaviññāṇaṁ anāvaṭṭentassa uppajjati …pe… appaṇidahantassa uppajjatīti?</span><br />
</p>
<p id="kv14p3c2p5">
<span class="m-text m-primary">Na hevaṁ vattabbe …pe….</span><br />
</p>
<p id="kv14p3c2p6">
<span class="m-text m-primary">Nanu sotaviññāṇaṁ āvaṭṭentassa uppajjati …pe… paṇidahantassa uppajjatīti?</span><br />
</p>
<p id="kv14p3c2p7">
<span class="m-text m-primary">Āmantā.</span><br />
</p>
<p id="kv14p3c2p8">
<span class="m-text m-primary">Hañci sotaviññāṇaṁ āvaṭṭentassa uppajjati …pe… paṇidahantassa uppajjati, no ca vata re vattabbe—</span><br />
</p>
<p id="kv14p3c2p9">
<span class="m-text m-primary">“cakkhuviññāṇassa anantarā sotaviññāṇaṁ uppajjatī”ti.</span><br />
</p>
<p id="kv14p3c3p1">
<span class="m-text m-primary">Cakkhuviññāṇassa anantarā sotaviññāṇaṁ uppajjatīti?</span><br />
</p>
<p id="kv14p3c3p2">
<span class="m-text m-primary">Āmantā.</span><br />
</p>
<p id="kv14p3c3p3">
<span class="m-text m-primary">Cakkhuviññāṇaṁ rūpanimittaṁ manasikaroto uppajjatīti?</span><br />
</p>
<p id="kv14p3c3p4">
<span class="m-text m-primary">Āmantā.</span><br />
</p>
<p id="kv14p3c3p5">
<span class="m-text m-primary">Sotaviññāṇaṁ rūpanimittaṁ manasikaroto uppajjatīti?</span><br />
</p>
<p id="kv14p3c3p6">
<span class="m-text m-primary">Na hevaṁ vattabbe …pe….</span><br />
</p>
<p id="kv14p3c4p1">
<span class="m-text m-primary">Cakkhuviññāṇaṁ rūpārammaṇaññeva na aññārammaṇanti?</span><br />
</p>
<p id="kv14p3c4p2">
<span class="m-text m-primary">Āmantā.</span><br />
</p>
<p id="kv14p3c4p3">
<span class="m-text m-primary">Sotaviññāṇaṁ rūpārammaṇaññeva na aññārammaṇanti?</span><br />
</p>
<p id="kv14p3c4p4">
<span class="m-text m-primary">Na hevaṁ vattabbe …pe….</span><br />
</p>
<p id="kv14p3c5p1">
<span class="m-text m-primary">Cakkhuñca paṭicca rūpe ca uppajjati cakkhuviññāṇanti?</span><br />
</p>
<p id="kv14p3c5p2">
<span class="m-text m-primary">Āmantā.</span><br />
</p>
<p id="kv14p3c5p3">
<span class="m-text m-primary">Cakkhuñca paṭicca rūpe ca uppajjati sotaviññāṇanti?</span><br />
</p>
<p id="kv14p3c5p4">
<span class="m-text m-primary">Na hevaṁ vattabbe …pe….</span><br />
</p>
<p id="kv14p3c6p1">
<span class="m-text m-primary">Cakkhuñca paṭicca rūpe ca uppajjati sotaviññāṇanti?</span><br />
</p>
<p id="kv14p3c6p2">
<span class="m-text m-primary">Āmantā.</span><br />
</p>
<p id="kv14p3c6p3">
<span class="m-text m-primary">“Cakkhuñca paṭicca rūpe ca uppajjati sotaviññāṇan”ti—</span><br />
</p>
<p id="kv14p3c6p4">
<span class="m-text m-primary">attheva suttantoti?</span><br />
</p>
<p id="kv14p3c6p5">
<span class="m-text m-primary">Natthi.</span><br />
</p>
<p id="kv14p3c6p6">
<span class="m-text m-primary">“Cakkhuñca paṭicca rūpe ca uppajjati cakkhuviññāṇan”ti—</span><br />
</p>
<p id="kv14p3c6p7">
<span class="m-text m-primary">attheva suttantoti?</span><br />
</p>
<p id="kv14p3c6p8">
<span class="m-text m-primary">Āmantā.</span><br />
</p>
<p id="kv14p3c6p9">
<span class="m-text m-primary">Hañci “cakkhuñca paṭicca rūpe ca uppajjati cakkhuviññāṇan”ti—</span><br />
</p>
<p id="kv14p3c6p10">
<span class="m-text m-primary">attheva suttanto, no ca vata re vattabbe—</span><br />
</p>
<p id="kv14p3c6p11">
<span class="m-text m-primary">“cakkhuñca paṭicca rūpe ca uppajjati sotaviññāṇan”ti.</span><br />
</p>
<p id="kv14p3c7p1">
<span class="m-text m-primary">Cakkhuviññāṇassa anantarā sotaviññāṇaṁ uppajjatīti?</span><br />
</p>
<p id="kv14p3c7p2">
<span class="m-text m-primary">Āmantā.</span><br />
</p>
<p id="kv14p3c7p3">
<span class="m-text m-primary">Taññeva cakkhuviññāṇaṁ taṁ sotaviññāṇanti?</span><br />
</p>
<p id="kv14p3c7p4">
<span class="m-text m-primary">Na hevaṁ vattabbe …pe….</span><br />
</p>
<p id="kv14p3c8p1">
<span class="m-text m-primary">Sotaviññāṇassa anantarā ghānaviññāṇaṁ uppajjati …pe…</span><br />
</p>
<p id="kv14p3c8p2">
<span class="m-text m-primary">ghānaviññāṇassa anantarā jivhāviññāṇaṁ uppajjati …pe…</span><br />
</p>
<p id="kv14p3c8p3">
<span class="m-text m-primary">jivhāviññāṇassa anantarā kāyaviññāṇaṁ uppajjatīti?</span><br />
</p>
<p id="kv14p3c8p4">
<span class="m-text m-primary">Āmantā.</span><br />
</p>
<p id="kv14p3c8p5">
<span class="m-text m-primary">Yā jivhāviññāṇassa uppādāya āvaṭṭanā …pe… paṇidhi, sāva kāyaviññāṇassa uppādāya āvaṭṭanā …pe… paṇidhīti?</span><br />
</p>
<p id="kv14p3c8p6">
<span class="m-text m-primary">Na hevaṁ vattabbe …pe…</span><br />
</p>
<p id="kv14p3c8p7">
<span class="m-text m-primary">jivhāviññāṇassa anantarā kāyaviññāṇaṁ uppajjati, na vattabbaṁ—</span><br />
</p>
<p id="kv14p3c8p8">
<span class="m-text m-primary">“yā jivhāviññāṇassa uppādāya āvaṭṭanā …pe… paṇidhi, sāva kāyaviññāṇassa uppādāya āvaṭṭanā …pe… paṇidhī”ti?</span><br />
</p>
<p id="kv14p3c8p9">
<span class="m-text m-primary">Āmantā.</span><br />
</p>
<p id="kv14p3c8p10">
<span class="m-text m-primary">Kāyaviññāṇaṁ anāvaṭṭentassa uppajjati …pe… appaṇidahantassa uppajjatīti?</span><br />
</p>
<p id="kv14p3c8p11">
<span class="m-text m-primary">Na hevaṁ vattabbe …pe…</span><br />
</p>
<p id="kv14p3c8p12">
<span class="m-text m-primary">nanu kāyaviññāṇaṁ āvaṭṭentassa uppajjati …pe… paṇidahantassa uppajjatīti?</span><br />
</p>
<p id="kv14p3c8p13">
<span class="m-text m-primary">Āmantā.</span><br />
</p>
<p id="kv14p3c8p14">
<span class="m-text m-primary">Hañci kāyaviññāṇaṁ āvaṭṭentassa uppajjati …pe… paṇidahantassa uppajjati, no ca vata re vattabbe—</span><br />
</p>
<p id="kv14p3c8p15">
<span class="m-text m-primary">“jivhāviññāṇassa anantarā kāyaviññāṇaṁ uppajjatī”ti.</span><br />
</p>
<p id="kv14p3c9p1">
<span class="m-text m-primary">Jivhāviññāṇassa anantarā kāyaviññāṇaṁ uppajjatīti?</span><br />
</p>
<p id="kv14p3c9p2">
<span class="m-text m-primary">Āmantā.</span><br />
</p>
<p id="kv14p3c9p3">
<span class="m-text m-primary">Jivhāviññāṇaṁ rasanimittaṁ manasikaroto uppajjatīti?</span><br />
</p>
<p id="kv14p3c9p4">
<span class="m-text m-primary">Āmantā.</span><br />
</p>
<p id="kv14p3c9p5">
<span class="m-text m-primary">Kāyaviññāṇaṁ rasanimittaṁ manasikaroto uppajjatīti?</span><br />
</p>
<p id="kv14p3c9p6">
<span class="m-text m-primary">Na hevaṁ vattabbe …pe….</span><br />
</p>
<p id="kv14p3c10p1">
<span class="m-text m-primary">Jivhāviññāṇaṁ rasārammaṇaññeva na aññārammaṇanti?</span><br />
</p>
<p id="kv14p3c10p2">
<span class="m-text m-primary">Āmantā.</span><br />
</p>
<p id="kv14p3c10p3">
<span class="m-text m-primary">Kāyaviññāṇaṁ rasārammaṇaññeva na aññārammaṇanti?</span><br />
</p>
<p id="kv14p3c10p4">
<span class="m-text m-primary">Na hevaṁ vattabbe …pe….</span><br />
</p>
<p id="kv14p3c11p1">
<span class="m-text m-primary">Jivhañca paṭicca rase ca uppajjati jivhāviññāṇanti?</span><br />
</p>
<p id="kv14p3c11p2">
<span class="m-text m-primary">Āmantā.</span><br />
</p>
<p id="kv14p3c11p3">
<span class="m-text m-primary">Jivhañca paṭicca rase ca uppajjati kāyaviññāṇanti?</span><br />
</p>
<p id="kv14p3c11p4">
<span class="m-text m-primary">Na hevaṁ vattabbe …pe….</span><br />
</p>
<p id="kv14p3c12p1">
<span class="m-text m-primary">Jivhañca paṭicca rase ca uppajjati kāyaviññāṇanti?</span><br />
</p>
<p id="kv14p3c12p2">
<span class="m-text m-primary">Āmantā.</span><br />
</p>
<p id="kv14p3c12p3">
<span class="m-text m-primary">“Jivhañca paṭicca rase ca uppajjati kāyaviññāṇan”ti—</span><br />
</p>
<p id="kv14p3c12p4">
<span class="m-text m-primary">attheva suttantoti?</span><br />
</p>
<p id="kv14p3c12p5">
<span class="m-text m-primary">Natthi.</span><br />
</p>
<p id="kv14p3c12p6">
<span class="m-text m-primary">“Jivhañca paṭicca rase ca uppajjati jivhāviññāṇan”ti—</span><br />
</p>
<p id="kv14p3c12p7">
<span class="m-text m-primary">attheva suttantoti?</span><br />
</p>
<p id="kv14p3c12p8">
<span class="m-text m-primary">Āmantā.</span><br />
</p>
<p id="kv14p3c12p9">
<span class="m-text m-primary">Hañci “jivhañca paṭicca rase ca uppajjati jivhāviññāṇan”ti—</span><br />
</p>
<p id="kv14p3c12p10">
<span class="m-text m-primary">attheva suttantoti, no ca vata re vattabbe—</span><br />
</p>
<p id="kv14p3c12p11">
<span class="m-text m-primary">“jivhañca paṭicca rase ca uppajjati kāyaviññāṇan”ti.</span><br />
</p>
<p id="kv14p3c13p1">
<span class="m-text m-primary">Jivhāviññāṇassa anantarā kāyaviññāṇaṁ uppajjatīti?</span><br />
</p>
<p id="kv14p3c13p2">
<span class="m-text m-primary">Āmantā.</span><br />
</p>
<p id="kv14p3c13p3">
<span class="m-text m-primary">Taññeva jivhāviññāṇaṁ taṁ kāyaviññāṇanti?</span><br />
</p>
<p id="kv14p3c13p4">
<span class="m-text m-primary">Na hevaṁ vattabbe …pe….</span><br />
</p>
<p id="kv14p3c14p1">
<span class="m-text m-primary">Na vattabbaṁ—</span><br />
</p>
<p id="kv14p3c14p2">
<span class="m-text m-primary">“pañcaviññāṇā aññamaññassa samanantarā uppajjantī”ti?</span><br />
</p>
<p id="kv14p3c14p3">
<span class="m-text m-primary">Āmantā.</span><br />
</p>
<p id="kv14p3c14p4">
<span class="m-text m-primary">Nanu atthi koci naccati gāyati vādeti, rūpañca passati, saddañca suṇāti, gandhañca ghāyati, rasañca sāyati, phoṭṭhabbañca phusatīti?</span><br />
</p>
<p id="kv14p3c14p5">
<span class="m-text m-primary">Āmantā.</span><br />
</p>
<p id="kv14p3c14p6">
<span class="m-text m-primary">Hañci atthi koci naccati gāyati vādeti, rūpañca passati, saddañca suṇāti, gandhañca ghāyati, rasañca sāyati, phoṭṭhabbañca phusati, tena vata re vattabbe—</span><br />
</p>
<p id="kv14p3c14p7">
<span class="m-text m-primary">“pañcaviññāṇā aññamaññassa samanantarā uppajjantī”ti.</span><br />
</p>
<p id="kv14p3c14p8">
<span class="m-text m-primary">Anantarapaccayakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>