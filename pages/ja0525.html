<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ja0525.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/ja0524.html">Previous</a></div>
<div class="m-col-s-6 m-text-right">
<a href="https://www.theravadan.org/pages/ja0526.html">Next</a></div>
</div>
<p id="ja525c0p2">
<span class="pali m-text">Cattālīsanipāta</span><br />
</p>
<p id="ja525c0p3">
<span class="pali m-text">Tesakuṇavagga</span><br />
</p>
<section id="culasutasomajataka">
<span id="ja525c0p4"></span><h2><span class="pali m-text">5 Cūḷasutasomajātaka</span></h2>
<p id="ja525c1p1">
<span class="pali m-text">“Āmantayāmi nigamaṁ,</span><br />
</p>
<p id="ja525c1p2">
<span class="pali m-text">mittāmacce parissaje;</span><br />
</p>
<p id="ja525c1p3">
<span class="pali m-text">Sirasmiṁ palitaṁ jātaṁ,</span><br />
</p>
<p id="ja525c1p4">
<span class="pali m-text">pabbajjaṁ dāni rocahaṁ”.</span><br />
</p>
<p id="ja525c2p1">
<span class="pali m-text">“Abhumme kathaṁ nu bhaṇasi,</span><br />
</p>
<p id="ja525c2p2">
<span class="pali m-text">Sallaṁ me deva urasi kappesi;</span><br />
</p>
<p id="ja525c2p3">
<span class="pali m-text">Sattasatā te bhariyā,</span><br />
</p>
<p id="ja525c2p4">
<span class="pali m-text">Kathaṁ nu te tā bhavissanti”.</span><br />
</p>
<p id="ja525c3p1">
<span class="pali m-text">“Paññāyihinti etā,</span><br />
</p>
<p id="ja525c3p2">
<span class="pali m-text">Daharā aññampi tā gamissanti;</span><br />
</p>
<p id="ja525c3p3">
<span class="pali m-text">Saggañcassa patthayāno,</span><br />
</p>
<p id="ja525c3p4">
<span class="pali m-text">Tena ahaṁ pabbajissāmi”.</span><br />
</p>
<p id="ja525c4p1">
<span class="pali m-text">“Dulladdhaṁ me āsi sutasoma,</span><br />
</p>
<p id="ja525c4p2">
<span class="pali m-text">Yassa te homahaṁ mātā;</span><br />
</p>
<p id="ja525c4p3">
<span class="pali m-text">Yaṁ me vilapantiyā,</span><br />
</p>
<p id="ja525c4p4">
<span class="pali m-text">Anapekkho pabbajasi deva.</span><br />
</p>
<p id="ja525c5p1">
<span class="pali m-text">Dulladdhaṁ me āsi sutasoma,</span><br />
</p>
<p id="ja525c5p2">
<span class="pali m-text">Yaṁ taṁ ahaṁ vijāyissaṁ;</span><br />
</p>
<p id="ja525c5p3">
<span class="pali m-text">Yaṁ me vilapantiyā,</span><br />
</p>
<p id="ja525c5p4">
<span class="pali m-text">Anapekkho pabbajasi deva”.</span><br />
</p>
<p id="ja525c6p1">
<span class="pali m-text">“Ko nāmeso dhammo,</span><br />
</p>
<p id="ja525c6p2">
<span class="pali m-text">Sutasoma kā ca nāma pabbajjā;</span><br />
</p>
<p id="ja525c6p3">
<span class="pali m-text">Yaṁ no amhe jiṇṇe,</span><br />
</p>
<p id="ja525c6p4">
<span class="pali m-text">Anapekkho pabbajasi deva.</span><br />
</p>
<p id="ja525c7p1">
<span class="pali m-text">Puttāpi tuyhaṁ bahavo,</span><br />
</p>
<p id="ja525c7p2">
<span class="pali m-text">daharā appattayobbanā;</span><br />
</p>
<p id="ja525c7p3">
<span class="pali m-text">Mañjū tepi taṁ apassantā,</span><br />
</p>
<p id="ja525c7p4">
<span class="pali m-text">maññe dukkhaṁ nigacchanti”.</span><br />
</p>
<p id="ja525c8p1">
<span class="pali m-text">“Puttehi ca me etehi,</span><br />
</p>
<p id="ja525c8p2">
<span class="pali m-text">Daharehi appattayobbanehi;</span><br />
</p>
<p id="ja525c8p3">
<span class="pali m-text">Mañjūhi sabbehipi tumhehi,</span><br />
</p>
<p id="ja525c8p4">
<span class="pali m-text">Cirampi ṭhatvā vināsabhāvo”.</span><br />
</p>
<p id="ja525c9p1">
<span class="pali m-text">“Chinnaṁ nu tuyhaṁ hadayaṁ,</span><br />
</p>
<p id="ja525c9p2">
<span class="pali m-text">Adu te karuṇā ca natthi amhesu;</span><br />
</p>
<p id="ja525c9p3">
<span class="pali m-text">Yaṁ no vikandantiyo,</span><br />
</p>
<p id="ja525c9p4">
<span class="pali m-text">Anapekkho pabbajasi deva”.</span><br />
</p>
<p id="ja525c10p1">
<span class="pali m-text">“Na ca mayhaṁ chinnaṁ hadayaṁ,</span><br />
</p>
<p id="ja525c10p2">
<span class="pali m-text">Atthi karuṇāpi mayhaṁ tumhesu;</span><br />
</p>
<p id="ja525c10p3">
<span class="pali m-text">Saggañca patthayāno,</span><br />
</p>
<p id="ja525c10p4">
<span class="pali m-text">Tena ahaṁ pabbajissāmi”.</span><br />
</p>
<p id="ja525c11p1">
<span class="pali m-text">“Dulladdhaṁ me āsi,</span><br />
</p>
<p id="ja525c11p2">
<span class="pali m-text">Sutasoma yassa te ahaṁ bhariyā;</span><br />
</p>
<p id="ja525c11p3">
<span class="pali m-text">Yaṁ me vilapantiyā,</span><br />
</p>
<p id="ja525c11p4">
<span class="pali m-text">Anapekkho pabbajasi deva.</span><br />
</p>
<p id="ja525c12p1">
<span class="pali m-text">Dulladdhaṁ me āsi,</span><br />
</p>
<p id="ja525c12p2">
<span class="pali m-text">Sutasoma yassa te ahaṁ bhariyā;</span><br />
</p>
<p id="ja525c12p3">
<span class="pali m-text">Yaṁ me kucchipaṭisandhiṁ,</span><br />
</p>
<p id="ja525c12p4">
<span class="pali m-text">Anapekkho pabbajasi deva.</span><br />
</p>
<p id="ja525c13p1">
<span class="pali m-text">Paripakko me gabbho,</span><br />
</p>
<p id="ja525c13p2">
<span class="pali m-text">Kucchigato yāva naṁ vijāyāmi;</span><br />
</p>
<p id="ja525c13p3">
<span class="pali m-text">Māhaṁ ekā vidhavā,</span><br />
</p>
<p id="ja525c13p4">
<span class="pali m-text">Pacchā dukkhāni addakkhiṁ”.</span><br />
</p>
<p id="ja525c14p1">
<span class="pali m-text">“Paripakko te gabbho,</span><br />
</p>
<p id="ja525c14p2">
<span class="pali m-text">Kucchigato iṅgha tvaṁ vijāyassu;</span><br />
</p>
<p id="ja525c14p3">
<span class="pali m-text">Puttaṁ anomavaṇṇaṁ,</span><br />
</p>
<p id="ja525c14p4">
<span class="pali m-text">Taṁ hitvā pabbajissāmi”.</span><br />
</p>
<p id="ja525c15p1">
<span class="pali m-text">“Mā tvaṁ cande rudi,</span><br />
</p>
<p id="ja525c15p2">
<span class="pali m-text">Mā soci vanatimiramattakkhi;</span><br />
</p>
<p id="ja525c15p3">
<span class="pali m-text">Āroha varapāsādaṁ,</span><br />
</p>
<p id="ja525c15p4">
<span class="pali m-text">Anapekkho ahaṁ gamissāmi”.</span><br />
</p>
<p id="ja525c16p1">
<span class="pali m-text">“Ko taṁ amma kopesi,</span><br />
</p>
<p id="ja525c16p2">
<span class="pali m-text">Kiṁ rodasi pekkhasi ca maṁ bāḷhaṁ;</span><br />
</p>
<p id="ja525c16p3">
<span class="pali m-text">Kaṁ avajjhaṁ ghātemi,</span><br />
</p>
<p id="ja525c16p4">
<span class="pali m-text">Ñātīnaṁ udikkhamānānaṁ”.</span><br />
</p>
<p id="ja525c17p1">
<span class="pali m-text">“Na hi so sakkā hantuṁ,</span><br />
</p>
<p id="ja525c17p2">
<span class="pali m-text">Vijitāvī yo maṁ tāta kopesi;</span><br />
</p>
<p id="ja525c17p3">
<span class="pali m-text">Pitā te maṁ tāta avaca,</span><br />
</p>
<p id="ja525c17p4">
<span class="pali m-text">Anapekkho ahaṁ gamissāmi”.</span><br />
</p>
<p id="ja525c18p1">
<span class="pali m-text">“Yohaṁ pubbe niyyāmi,</span><br />
</p>
<p id="ja525c18p2">
<span class="pali m-text">Uyyānaṁ mattakuñjare ca yodhemi;</span><br />
</p>
<p id="ja525c18p3">
<span class="pali m-text">Sutasome pabbajite,</span><br />
</p>
<p id="ja525c18p4">
<span class="pali m-text">Kathaṁ nu dāni karissāmi”.</span><br />
</p>
<p id="ja525c19p1">
<span class="pali m-text">“Mātucca me rudantyā,</span><br />
</p>
<p id="ja525c19p2">
<span class="pali m-text">Jeṭṭhassa ca bhātuno akāmassa;</span><br />
</p>
<p id="ja525c19p3">
<span class="pali m-text">Hatthepi te gahessaṁ,</span><br />
</p>
<p id="ja525c19p4">
<span class="pali m-text">Na hi gacchasi no akāmānaṁ”.</span><br />
</p>
<p id="ja525c20p1">
<span class="pali m-text">“Uṭṭhehi tvaṁ dhāti,</span><br />
</p>
<p id="ja525c20p2">
<span class="pali m-text">Imaṁ kumāraṁ ramehi aññattha;</span><br />
</p>
<p id="ja525c20p3">
<span class="pali m-text">Mā me paripanthamakāsi,</span><br />
</p>
<p id="ja525c20p4">
<span class="pali m-text">Saggaṁ mama patthayānassa”.</span><br />
</p>
<p id="ja525c21p1">
<span class="pali m-text">“Yaṁnūnimaṁ dadeyyaṁ pabhaṅkaraṁ,</span><br />
</p>
<p id="ja525c21p2">
<span class="pali m-text">Ko nu me imināttho;</span><br />
</p>
<p id="ja525c21p3">
<span class="pali m-text">Sutasome pabbajite,</span><br />
</p>
<p id="ja525c21p4">
<span class="pali m-text">Kiṁ nu menaṁ karissāmi”.</span><br />
</p>
<p id="ja525c22p1">
<span class="pali m-text">“Koso ca tuyhaṁ vipulo,</span><br />
</p>
<p id="ja525c22p2">
<span class="pali m-text">Koṭṭhāgārañca tuyhaṁ paripūraṁ;</span><br />
</p>
<p id="ja525c22p3">
<span class="pali m-text">Pathavī ca tuyhaṁ vijitā,</span><br />
</p>
<p id="ja525c22p4">
<span class="pali m-text">Ramassu mā pabbaji deva”.</span><br />
</p>
<p id="ja525c23p1">
<span class="pali m-text">“Koso ca mayhaṁ vipulo,</span><br />
</p>
<p id="ja525c23p2">
<span class="pali m-text">Koṭṭhāgārañca mayhaṁ paripūraṁ;</span><br />
</p>
<p id="ja525c23p3">
<span class="pali m-text">Pathavī ca mayhaṁ vijitā,</span><br />
</p>
<p id="ja525c23p4">
<span class="pali m-text">Taṁ hitvā pabbajissāmi”.</span><br />
</p>
<p id="ja525c24p1">
<span class="pali m-text">“Mayhampi dhanaṁ pahūtaṁ,</span><br />
</p>
<p id="ja525c24p2">
<span class="pali m-text">Saṅkhātuṁ nopi deva sakkomi;</span><br />
</p>
<p id="ja525c24p3">
<span class="pali m-text">Taṁ te dadāmi sabbampi,</span><br />
</p>
<p id="ja525c24p4">
<span class="pali m-text">Ramassu mā pabbaji deva”.</span><br />
</p>
<p id="ja525c25p1">
<span class="pali m-text">“Jānāmi dhanaṁ pahūtaṁ,</span><br />
</p>
<p id="ja525c25p2">
<span class="pali m-text">Kulavaddhana pūjito tayā casmi;</span><br />
</p>
<p id="ja525c25p3">
<span class="pali m-text">Saggañca patthayāno,</span><br />
</p>
<p id="ja525c25p4">
<span class="pali m-text">Tena ahaṁ pabbajissāmi.</span><br />
</p>
<p id="ja525c26p1">
<span class="pali m-text">Ukkaṇṭhitosmi bāḷhaṁ,</span><br />
</p>
<p id="ja525c26p2">
<span class="pali m-text">Arati maṁ somadatta āvisati;</span><br />
</p>
<p id="ja525c26p3">
<span class="pali m-text">Bahukāpi me antarāyā,</span><br />
</p>
<p id="ja525c26p4">
<span class="pali m-text">Ajjevāhaṁ pabbajissāmi”.</span><br />
</p>
<p id="ja525c27p1">
<span class="pali m-text">“Idañca tuyhaṁ rucitaṁ,</span><br />
</p>
<p id="ja525c27p2">
<span class="pali m-text">Sutasoma ajjeva dāni tvaṁ pabbaja;</span><br />
</p>
<p id="ja525c27p3">
<span class="pali m-text">Ahampi pabbajissāmi,</span><br />
</p>
<p id="ja525c27p4">
<span class="pali m-text">Na ussahe tayā vinā ahaṁ ṭhātuṁ”.</span><br />
</p>
<p id="ja525c28p1">
<span class="pali m-text">“Na hi sakkā pabbajituṁ,</span><br />
</p>
<p id="ja525c28p2">
<span class="pali m-text">Nagare na hi paccati janapade ca;</span><br />
</p>
<p id="ja525c28p3">
<span class="pali m-text">Sutasome pabbajite,</span><br />
</p>
<p id="ja525c28p4">
<span class="pali m-text">Kathaṁ nu dāni karissāma.</span><br />
</p>
<p id="ja525c29p1">
<span class="pali m-text">Upanīyatidaṁ maññe,</span><br />
</p>
<p id="ja525c29p2">
<span class="pali m-text">Parittaṁ udakaṁva caṅkavāramhi;</span><br />
</p>
<p id="ja525c29p3">
<span class="pali m-text">Evaṁ suparittake jīvite,</span><br />
</p>
<p id="ja525c29p4">
<span class="pali m-text">Na ca pamajjituṁ kālo.</span><br />
</p>
<p id="ja525c30p1">
<span class="pali m-text">Upanīyatidaṁ maññe,</span><br />
</p>
<p id="ja525c30p2">
<span class="pali m-text">Parittaṁ udakaṁva caṅkavāramhi;</span><br />
</p>
<p id="ja525c30p3">
<span class="pali m-text">Evaṁ suparittake jīvite,</span><br />
</p>
<p id="ja525c30p4">
<span class="pali m-text">Andhabālā pamajjanti.</span><br />
</p>
<p id="ja525c31p1">
<span class="pali m-text">Te vaḍḍhayanti nirayaṁ,</span><br />
</p>
<p id="ja525c31p2">
<span class="pali m-text">Tiracchānayoniñca pettivisayañca;</span><br />
</p>
<p id="ja525c31p3">
<span class="pali m-text">Taṇhāya bandhanabaddhā,</span><br />
</p>
<p id="ja525c31p4">
<span class="pali m-text">Vaḍḍhenti asurakāyaṁ”.</span><br />
</p>
<p id="ja525c32p1">
<span class="pali m-text">“Ūhaññate rajaggaṁ,</span><br />
</p>
<p id="ja525c32p2">
<span class="pali m-text">Avidūre pubbakamhi ca pāsāde;</span><br />
</p>
<p id="ja525c32p3">
<span class="pali m-text">Maññe no kesā chinnā,</span><br />
</p>
<p id="ja525c32p4">
<span class="pali m-text">Yasassino dhammarājassa”.</span><br />
</p>
<p id="ja525c33p1">
<span class="pali m-text">“Ayamassa pāsādo,</span><br />
</p>
<p id="ja525c33p2">
<span class="pali m-text">Sovaṇṇapupphamālyavītikiṇṇo;</span><br />
</p>
<p id="ja525c33p3">
<span class="pali m-text">Yahimanuvicari rājā,</span><br />
</p>
<p id="ja525c33p4">
<span class="pali m-text">Parikiṇṇo itthāgārehi.</span><br />
</p>
<p id="ja525c34p1">
<span class="pali m-text">Ayamassa pāsādo,</span><br />
</p>
<p id="ja525c34p2">
<span class="pali m-text">Sovaṇṇapupphamālyavītikiṇṇo;</span><br />
</p>
<p id="ja525c34p3">
<span class="pali m-text">Yahimanuvicari rājā,</span><br />
</p>
<p id="ja525c34p4">
<span class="pali m-text">Parikiṇṇo ñātisaṅghena.</span><br />
</p>
<p id="ja525c35p1">
<span class="pali m-text">Idamassa kūṭāgāraṁ,</span><br />
</p>
<p id="ja525c35p2">
<span class="pali m-text">Sovaṇṇapupphamālyavītikiṇṇaṁ;</span><br />
</p>
<p id="ja525c35p3">
<span class="pali m-text">Yahimanuvicari rājā,</span><br />
</p>
<p id="ja525c35p4">
<span class="pali m-text">Parikiṇṇo itthāgārehi.</span><br />
</p>
<p id="ja525c36p1">
<span class="pali m-text">Idamassa kūṭāgāraṁ,</span><br />
</p>
<p id="ja525c36p2">
<span class="pali m-text">Sovaṇṇapupphamālyavītikiṇṇaṁ;</span><br />
</p>
<p id="ja525c36p3">
<span class="pali m-text">Yahimanuvicari rājā,</span><br />
</p>
<p id="ja525c36p4">
<span class="pali m-text">Parikiṇṇo ñātisaṅghena.</span><br />
</p>
<p id="ja525c37p1">
<span class="pali m-text">Ayamassa asokavanikā,</span><br />
</p>
<p id="ja525c37p2">
<span class="pali m-text">Supupphitā sabbakālikā rammā;</span><br />
</p>
<p id="ja525c37p3">
<span class="pali m-text">Yahimanuvicari rājā,</span><br />
</p>
<p id="ja525c37p4">
<span class="pali m-text">Parikiṇṇo itthāgārehi.</span><br />
</p>
<p id="ja525c38p1">
<span class="pali m-text">Ayamassa asokavanikā,</span><br />
</p>
<p id="ja525c38p2">
<span class="pali m-text">Supupphitā sabbakālikā rammā;</span><br />
</p>
<p id="ja525c38p3">
<span class="pali m-text">Yahimanuvicari rājā,</span><br />
</p>
<p id="ja525c38p4">
<span class="pali m-text">Parikiṇṇo ñātisaṅghena.</span><br />
</p>
<p id="ja525c39p1">
<span class="pali m-text">Idamassa uyyānaṁ,</span><br />
</p>
<p id="ja525c39p2">
<span class="pali m-text">Supupphitaṁ sabbakālikaṁ rammaṁ;</span><br />
</p>
<p id="ja525c39p3">
<span class="pali m-text">Yahimanuvicari rājā,</span><br />
</p>
<p id="ja525c39p4">
<span class="pali m-text">Parikiṇṇo itthāgārehi.</span><br />
</p>
<p id="ja525c40p1">
<span class="pali m-text">Idamassa uyyānaṁ,</span><br />
</p>
<p id="ja525c40p2">
<span class="pali m-text">Supupphitaṁ sabbakālikaṁ rammaṁ;</span><br />
</p>
<p id="ja525c40p3">
<span class="pali m-text">Yahimanuvicari rājā,</span><br />
</p>
<p id="ja525c40p4">
<span class="pali m-text">Parikiṇṇo ñātisaṅghena.</span><br />
</p>
<p id="ja525c41p1">
<span class="pali m-text">Idamassa kaṇikāravanaṁ,</span><br />
</p>
<p id="ja525c41p2">
<span class="pali m-text">Supupphitaṁ sabbakālikaṁ rammaṁ;</span><br />
</p>
<p id="ja525c41p3">
<span class="pali m-text">Yahimanuvicari rājā,</span><br />
</p>
<p id="ja525c41p4">
<span class="pali m-text">Parikiṇṇo itthāgārehi.</span><br />
</p>
<p id="ja525c42p1">
<span class="pali m-text">Idamassa kaṇikāravanaṁ,</span><br />
</p>
<p id="ja525c42p2">
<span class="pali m-text">Supupphitaṁ sabbakālikaṁ rammaṁ;</span><br />
</p>
<p id="ja525c42p3">
<span class="pali m-text">Yahimanuvicari rājā,</span><br />
</p>
<p id="ja525c42p4">
<span class="pali m-text">Parikiṇṇo ñātisaṅghena.</span><br />
</p>
<p id="ja525c43p1">
<span class="pali m-text">Idamassa pāṭalivanaṁ,</span><br />
</p>
<p id="ja525c43p2">
<span class="pali m-text">Supupphitaṁ sabbakālikaṁ rammaṁ;</span><br />
</p>
<p id="ja525c43p3">
<span class="pali m-text">Yahimanuvicari rājā,</span><br />
</p>
<p id="ja525c43p4">
<span class="pali m-text">Parikiṇṇo itthāgārehi.</span><br />
</p>
<p id="ja525c44p1">
<span class="pali m-text">Idamassa pāṭalivanaṁ,</span><br />
</p>
<p id="ja525c44p2">
<span class="pali m-text">Supupphitaṁ sabbakālikaṁ rammaṁ;</span><br />
</p>
<p id="ja525c44p3">
<span class="pali m-text">Yahimanuvicari rājā,</span><br />
</p>
<p id="ja525c44p4">
<span class="pali m-text">Parikiṇṇo ñātisaṅghena.</span><br />
</p>
<p id="ja525c45p1">
<span class="pali m-text">Idamassa ambavanaṁ,</span><br />
</p>
<p id="ja525c45p2">
<span class="pali m-text">Supupphitaṁ sabbakālikaṁ rammaṁ;</span><br />
</p>
<p id="ja525c45p3">
<span class="pali m-text">Yahimanuvicari rājā,</span><br />
</p>
<p id="ja525c45p4">
<span class="pali m-text">Parikiṇṇo itthāgārehi.</span><br />
</p>
<p id="ja525c46p1">
<span class="pali m-text">Idamassa ambavanaṁ,</span><br />
</p>
<p id="ja525c46p2">
<span class="pali m-text">Supupphitaṁ sabbakālikaṁ rammaṁ;</span><br />
</p>
<p id="ja525c46p3">
<span class="pali m-text">Yahimanuvicari rājā,</span><br />
</p>
<p id="ja525c46p4">
<span class="pali m-text">Parikiṇṇo ñātisaṅghena.</span><br />
</p>
<p id="ja525c47p1">
<span class="pali m-text">Ayamassa pokkharaṇī,</span><br />
</p>
<p id="ja525c47p2">
<span class="pali m-text">Sañchannā aṇḍajehi vītikiṇṇā;</span><br />
</p>
<p id="ja525c47p3">
<span class="pali m-text">Yahimanuvicari rājā,</span><br />
</p>
<p id="ja525c47p4">
<span class="pali m-text">Parikiṇṇo itthāgārehi.</span><br />
</p>
<p id="ja525c48p1">
<span class="pali m-text">Ayamassa pokkharaṇī,</span><br />
</p>
<p id="ja525c48p2">
<span class="pali m-text">Sañchannā aṇḍajehi vītikiṇṇā;</span><br />
</p>
<p id="ja525c48p3">
<span class="pali m-text">Yahimanuvicari rājā,</span><br />
</p>
<p id="ja525c48p4">
<span class="pali m-text">Parikiṇṇo ñātisaṅghena.</span><br />
</p>
<p id="ja525c49p1">
<span class="pali m-text">Rājā vo kho pabbajito,</span><br />
</p>
<p id="ja525c49p2">
<span class="pali m-text">Sutasomo rajjaṁ imaṁ pahatvāna;</span><br />
</p>
<p id="ja525c49p3">
<span class="pali m-text">Kāsāyavatthavasano,</span><br />
</p>
<p id="ja525c49p4">
<span class="pali m-text">Nāgova ekako carati”.</span><br />
</p>
<p id="ja525c50p1">
<span class="pali m-text">“Māssu pubbe ratikīḷitāni,</span><br />
</p>
<p id="ja525c50p2">
<span class="pali m-text">Hasitāni ca anussarittha;</span><br />
</p>
<p id="ja525c50p3">
<span class="pali m-text">Mā vo kāmā haniṁsu,</span><br />
</p>
<p id="ja525c50p4">
<span class="pali m-text">Rammaṁ hi sudassanaṁ nagaraṁ.</span><br />
</p>
<p id="ja525c51p1">
<span class="pali m-text">Mettacittañca bhāvetha,</span><br />
</p>
<p id="ja525c51p2">
<span class="pali m-text">Appamāṇaṁ divā ca ratto ca;</span><br />
</p>
<p id="ja525c51p3">
<span class="pali m-text">Agacchittha devapuraṁ,</span><br />
</p>
<p id="ja525c51p4">
<span class="pali m-text">Āvāsaṁ puññakamminan”ti.</span><br />
</p>
<p id="ja525c52p1">
<span class="pali m-text">Cūḷasutasomajātakaṁ pañcamaṁ.</span><br />
</p>
<p id="ja525c53p1">
<span class="pali m-text">Cattālīsanipātaṁ niṭṭhitaṁ.</span><br />
</p>
<p id="ja525c54p1">
<span class="pali m-text">Tassuddānaṁ</span><br />
</p>
<p id="ja525c55p1">
<span class="pali m-text">Suvapaṇḍitajambukakuṇḍalino,</span><br />
</p>
<p id="ja525c55p2">
<span class="pali m-text">Varakaññamalambusajātakañca;</span><br />
</p>
<p id="ja525c55p3">
<span class="pali m-text">Pavaruttamasaṅkhasirīvhayako,</span><br />
</p>
<p id="ja525c55p4">
<span class="pali m-text">Sutasomaarindhamarājavaro.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>