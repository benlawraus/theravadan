<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an10 &raquo; Aṅguttara Nikāya 10.94 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/an0010p0094.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an10-index.html">an10</a> &raquo;
          </span>
          Aṅguttara Nikāya 10.94
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/an0010p0093.html">Previous</a></div>
<div class="m-col-s-6 m-text-right">
<a href="https://www.theravadan.org/pages/an0010p0095.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 10.94</span></p>
<p id="an10p94c0p2">
<span class="pali m-text">10. Upālivagga</span><br />
<span class="sujato m-text">10. With Upāli</span><br />
</p>
<section id="vajjiyamahitasutta">
<span id="an10p94c0p3"></span><h2><span class="pali m-text">Vajjiyamāhitasutta</span></h2>
<p><span class="sujato m-text">With Vajjiyamāhita</span></p>
<p id="an10p94c1p1">
<span class="pali m-text">Ekaṁ samayaṁ bhagavā campāyaṁ viharati gaggarāya pokkharaṇiyā tīre.</span><br />
<span class="sujato m-text">At one time the Buddha was staying near Campā on the banks of the Gaggarā Lotus Pond.</span><br />
</p>
<p id="an10p94c1p2">
<span class="pali m-text">Atha kho vajjiyamāhito gahapati divā divassa campāya nikkhami bhagavantaṁ dassanāya.</span><br />
<span class="sujato m-text">Then the householder Vajjiyamāhita left Sāvatthī in the middle of the day to see the Buddha.</span><br />
</p>
<p id="an10p94c1p3">
<span class="pali m-text">Atha kho vajjiyamāhitassa gahapatissa etadahosi:</span><br />
<span class="sujato m-text">Then it occurred to him,</span><br />
</p>
<p id="an10p94c1p4">
<span class="pali m-text">“akālo kho tāva bhagavantaṁ dassanāya.</span><br />
<span class="sujato m-text">“It’s the wrong time to see the Buddha,</span><br />
</p>
<p id="an10p94c1p5">
<span class="pali m-text">Paṭisallīno bhagavā.</span><br />
<span class="sujato m-text">as he’s in retreat.</span><br />
</p>
<p id="an10p94c1p6">
<span class="pali m-text">Manobhāvanīyānampi bhikkhūnaṁ akālo dassanāya.</span><br />
<span class="sujato m-text">And it’s the wrong time to see the esteemed mendicants,</span><br />
</p>
<p id="an10p94c1p7">
<span class="pali m-text">Paṭisallīnā manobhāvanīyāpi bhikkhū.</span><br />
<span class="sujato m-text">as they’re in retreat.</span><br />
</p>
<p id="an10p94c1p8">
<span class="pali m-text">Yannūnāhaṁ yena aññatitthiyānaṁ paribbājakānaṁ ārāmo tenupasaṅkameyyan”ti.</span><br />
<span class="sujato m-text">Why don’t I go to the monastery of the wanderers of other religions?”</span><br />
</p>
<p id="an10p94c2p1">
<span class="pali m-text">Atha kho vajjiyamāhito gahapati yena aññatitthiyānaṁ paribbājakānaṁ ārāmo tenupasaṅkami.</span><br />
<span class="sujato m-text">Then he went to the monastery of the wanderers of other religions.</span><br />
</p>
<p id="an10p94c2p2">
<span class="pali m-text">Tena kho pana samayena te aññatitthiyā paribbājakā saṅgamma samāgamma unnādino uccāsaddamahāsaddā anekavihitaṁ tiracchānakathaṁ kathentā nisinnā honti.</span><br />
<span class="sujato m-text">Now at that time, the wanderers of other religions had come together, making an uproar, a dreadful racket as they sat and talked about all kinds of low topics.</span><br />
</p>
<p id="an10p94c3p1">
<span class="pali m-text">Addasaṁsu kho te aññatitthiyā paribbājakā vajjiyamāhitaṁ gahapatiṁ dūratova āgacchantaṁ. Disvāna aññamaññaṁ saṇṭhāpesuṁ:</span><br />
<span class="sujato m-text">They saw Vajjiyamāhita coming off in the distance, and stopped each other, saying,</span><br />
</p>
<p id="an10p94c3p2">
<span class="pali m-text">“appasaddā bhonto hontu. Mā bhonto saddamakattha.</span><br />
<span class="sujato m-text">“Be quiet, good sirs, don’t make a sound.</span><br />
</p>
<p id="an10p94c3p3">
<span class="pali m-text">Ayaṁ vajjiyamāhito gahapati āgacchati samaṇassa gotamassa sāvako.</span><br />
<span class="sujato m-text">The householder Vajjiyamāhita, a disciple of the ascetic Gotama, is coming into our monastery.</span><br />
</p>
<p id="an10p94c3p4">
<span class="pali m-text">Yāvatā kho pana samaṇassa gotamassa sāvakā gihī odātavasanā campāyaṁ paṭivasanti, ayaṁ tesaṁ aññataro vajjiyamāhito gahapati.</span><br />
<span class="sujato m-text">He is included among the white-clothed lay disciples of the ascetic Gotama, who is residing near Campā.</span><br />
</p>
<p id="an10p94c3p5">
<span class="pali m-text">Appasaddakāmā kho pana te āyasmanto appasaddavinītā appasaddassa vaṇṇavādino.</span><br />
<span class="sujato m-text">Such venerables like the quiet, are educated to be quiet, and praise the quiet.</span><br />
</p>
<p id="an10p94c3p6">
<span class="pali m-text">Appeva nāma appasaddaṁ parisaṁ viditvā upasaṅkamitabbaṁ maññeyyā”ti.</span><br />
<span class="sujato m-text">Hopefully if he sees that our assembly is quiet he’ll see fit to approach.”</span><br />
</p>
<p id="an10p94c4p1">
<span class="pali m-text">Atha kho te aññatitthiyā paribbājakā tuṇhī ahesuṁ.</span><br />
<span class="sujato m-text">Then those wanderers of other religions fell silent.</span><br />
</p>
<p id="an10p94c4p2">
<span class="pali m-text">Atha kho vajjiyamāhito gahapati yena te aññatitthiyā paribbājakā tenupasaṅkami; upasaṅkamitvā tehi aññatitthiyehi paribbājakehi saddhiṁ sammodi.</span><br />
<span class="sujato m-text">Then Vajjiyamāhita went up to them, and exchanged greetings with the wanderers there.</span><br />
</p>
<p id="an10p94c4p3">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho vajjiyamāhitaṁ gahapatiṁ te aññatitthiyā paribbājakā etadavocuṁ:</span><br />
<span class="sujato m-text">When the greetings and polite conversation were over, he sat down to one side. The wanderers said to him:</span><br />
</p>
<p id="an10p94c4p4">
<span class="pali m-text">“saccaṁ kira, gahapati, samaṇo gotamo sabbaṁ tapaṁ garahati, sabbaṁ tapassiṁ lūkhājīviṁ ekaṁsena upakkosati upavadatī”ti?</span><br />
<span class="sujato m-text">“Is it really true, householder? Does the ascetic Gotama criticize all forms of mortification? Does he categorically condemn and denounce those self-mortifiers who live rough?”</span><br />
</p>
<p id="an10p94c4p5">
<span class="pali m-text">“Na kho, bhante, bhagavā sabbaṁ tapaṁ garahati napi sabbaṁ tapassiṁ lūkhājīviṁ ekaṁsena upakkosati upavadati.</span><br />
<span class="sujato m-text">“No, sirs, the Buddha does not criticize all forms of mortification. Nor does he categorically condemn and denounce those self-mortifiers who live rough.</span><br />
</p>
<p id="an10p94c4p6">
<span class="pali m-text">Gārayhaṁ kho, bhante, bhagavā garahati, pasaṁsitabbaṁ pasaṁsati.</span><br />
<span class="sujato m-text">The Buddha criticizes where it is due, and praises where it is due.</span><br />
</p>
<p id="an10p94c4p7">
<span class="pali m-text">Gārayhaṁ kho pana, bhante, bhagavā garahanto pasaṁsitabbaṁ pasaṁsanto vibhajjavādo bhagavā.</span><br />
<span class="sujato m-text">In doing so he is one who speaks after analyzing the question,</span><br />
</p>
<p id="an10p94c4p8">
<span class="pali m-text">Na so bhagavā ettha ekaṁsavādo”ti.</span><br />
<span class="sujato m-text">and is not definitive on this point.”</span><br />
</p>
<p id="an10p94c5p1">
<span class="pali m-text">Evaṁ vutte, aññataro paribbājako vajjiyamāhitaṁ gahapatiṁ etadavoca:</span><br />
<span class="sujato m-text">When he said this, one of the wanderers said to him,</span><br />
</p>
<p id="an10p94c5p2">
<span class="pali m-text">“āgamehi tvaṁ, gahapati, yassa tvaṁ samaṇassa gotamassa vaṇṇaṁ bhāsati, samaṇo gotamo venayiko appaññattiko”ti?</span><br />
<span class="sujato m-text">“Hold on, householder! That ascetic Gotama who you praise is an exterminator who refrains from making statements.”</span><br />
</p>
<p id="an10p94c5p3">
<span class="pali m-text">“Etthapāhaṁ, bhante, āyasmante vakkhāmi sahadhammena:</span><br />
<span class="sujato m-text">“On this point, also, I reasonably respond to the venerables.</span><br />
</p>
<p id="an10p94c5p4">
<span class="pali m-text">‘idaṁ kusalan’ti, bhante, bhagavatā paññattaṁ;</span><br />
<span class="sujato m-text">The Buddha has stated ‘This is skillful’ and</span><br />
</p>
<p id="an10p94c5p5">
<span class="pali m-text">‘idaṁ akusalan’ti, bhante, bhagavatā paññattaṁ.</span><br />
<span class="sujato m-text">‘This is unskillful’.</span><br />
</p>
<p id="an10p94c5p6">
<span class="pali m-text">Iti kusalākusalaṁ bhagavā paññāpayamāno sapaññattiko bhagavā;</span><br />
<span class="sujato m-text">So when it comes to what is skillful and unskillful the Buddha makes a statement.</span><br />
</p>
<p id="an10p94c5p7">
<span class="pali m-text">na so bhagavā venayiko appaññattiko”ti.</span><br />
<span class="sujato m-text">He is not an exterminator who refrains from making statements.”</span><br />
</p>
<p id="an10p94c6p1">
<span class="pali m-text">Evaṁ vutte te paribbājakā tuṇhībhūtā maṅkubhūtā pattakkhandhā adhomukhā pajjhāyantā appaṭibhānā nisīdiṁsu.</span><br />
<span class="sujato m-text">When this was said, those wanderers sat silent, dismayed, shoulders drooping, downcast, depressed, with nothing to say.</span><br />
</p>
<p id="an10p94c6p2">
<span class="pali m-text">Atha kho vajjiyamāhito gahapati te paribbājake tuṇhībhūte maṅkubhūte pattakkhandhe adhomukhe pajjhāyante appaṭibhāne viditvā uṭṭhāyāsanā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="sujato m-text">Seeing this, Vajjiyamāhita got up from his seat. He went to the Buddha, bowed, sat down to one side,</span><br />
</p>
<p id="an10p94c6p3">
<span class="pali m-text">Ekamantaṁ nisinno kho vajjiyamāhito gahapati yāvatako ahosi tehi aññatitthiyehi paribbājakehi saddhiṁ kathāsallāpo taṁ sabbaṁ bhagavato ārocesi.</span><br />
<span class="sujato m-text">and informed the Buddha of all they had discussed.</span><br />
</p>
<p id="an10p94c7p1">
<span class="pali m-text">“Sādhu sādhu, gahapati.</span><br />
<span class="sujato m-text">“Good, good, householder!</span><br />
</p>
<p id="an10p94c7p2">
<span class="pali m-text">Evaṁ kho te, gahapati, moghapurisā kālena kālaṁ sahadhammena suniggahitaṁ niggahetabbā.</span><br />
<span class="sujato m-text">That’s how you should legitimately and completely refute those foolish men from time to time.</span><br />
</p>
<p id="an10p94c7p3">
<span class="pali m-text">Nāhaṁ, gahapati, sabbaṁ tapaṁ tapitabbanti vadāmi;</span><br />
<span class="sujato m-text">Householder, I don’t say that all mortifications should be undergone.</span><br />
</p>
<p id="an10p94c7p4">
<span class="pali m-text">na ca panāhaṁ, gahapati, sabbaṁ tapaṁ na tapitabbanti vadāmi;</span><br />
<span class="sujato m-text">But I don’t say that no mortifications should be undergone.</span><br />
</p>
<p id="an10p94c7p5">
<span class="pali m-text">nāhaṁ, gahapati, sabbaṁ samādānaṁ samāditabbanti vadāmi;</span><br />
<span class="sujato m-text">I don’t say that all observances should be undertaken.</span><br />
</p>
<p id="an10p94c7p6">
<span class="pali m-text">na panāhaṁ, gahapati, sabbaṁ samādānaṁ na samāditabbanti vadāmi;</span><br />
<span class="sujato m-text">But I don’t say that no observances should be undertaken.</span><br />
</p>
<p id="an10p94c7p7">
<span class="pali m-text">nāhaṁ, gahapati, sabbaṁ padhānaṁ padahitabbanti vadāmi;</span><br />
<span class="sujato m-text">I don’t say that all efforts should be tried.</span><br />
</p>
<p id="an10p94c7p8">
<span class="pali m-text">na panāhaṁ, gahapati, sabbaṁ padhānaṁ na padahitabbanti vadāmi;</span><br />
<span class="sujato m-text">But I don’t say that no efforts should be tried.</span><br />
</p>
<p id="an10p94c7p9">
<span class="pali m-text">nāhaṁ, gahapati, sabbo paṭinissaggo paṭinissajjitabboti vadāmi.</span><br />
<span class="sujato m-text">I don’t say that everything should be given up.</span><br />
</p>
<p id="an10p94c7p10">
<span class="pali m-text">Na panāhaṁ, gahapati, sabbo paṭinissaggo na paṭinissajjitabboti vadāmi;</span><br />
<span class="sujato m-text">But I don’t say that nothing should be given up.</span><br />
</p>
<p id="an10p94c7p11">
<span class="pali m-text">nāhaṁ, gahapati, sabbā vimutti vimuccitabbāti vadāmi;</span><br />
<span class="sujato m-text">I don’t say that you should be liberated with all kinds of freedom.</span><br />
</p>
<p id="an10p94c7p12">
<span class="pali m-text">na panāhaṁ, gahapati, sabbā vimutti na vimuccitabbāti vadāmi.</span><br />
<span class="sujato m-text">But I don’t say that you should not be liberated with any kind of freedom.</span><br />
</p>
<p id="an10p94c8p1">
<span class="pali m-text">Yañhi, gahapati, tapaṁ tapato akusalā dhammā abhivaḍḍhanti, kusalā dhammā parihāyanti, evarūpaṁ tapaṁ na tapitabbanti vadāmi.</span><br />
<span class="sujato m-text">When undergoing certain mortifications, unskillful qualities grow while skillful qualities decline. I say that you shouldn’t undergo those mortifications.</span><br />
</p>
<p id="an10p94c8p2">
<span class="pali m-text">Yañca khvassa, gahapati, tapaṁ tapato akusalā dhammā parihāyanti, kusalā dhammā abhivaḍḍhanti, evarūpaṁ tapaṁ tapitabbanti vadāmi.</span><br />
<span class="sujato m-text">When undergoing certain mortifications, unskillful qualities decline while skillful qualities grow. I say that you should undergo those mortifications.</span><br />
</p>
<p id="an10p94c9p1">
<span class="pali m-text">Yañhi, gahapati, samādānaṁ samādiyato akusalā dhammā abhivaḍḍhanti, kusalā dhammā parihāyanti, evarūpaṁ samādānaṁ na samāditabbanti vadāmi.</span><br />
<span class="sujato m-text">When undertaking certain observances, unskillful qualities grow while skillful qualities decline. I say that you shouldn’t undertake those observances.</span><br />
</p>
<p id="an10p94c9p2">
<span class="pali m-text">Yañca khvassa, gahapati, samādānaṁ samādiyato akusalā dhammā parihāyanti, kusalā dhammā abhivaḍḍhanti, evarūpaṁ samādānaṁ samāditabbanti vadāmi.</span><br />
<span class="sujato m-text">When undertaking certain observances, unskillful qualities decline while skillful qualities grow. I say that you should undertake those observances.</span><br />
</p>
<p id="an10p94c10p1">
<span class="pali m-text">Yañhi, gahapati, padhānaṁ padahato akusalā dhammā abhivaḍḍhanti, kusalā dhammā parihāyanti, evarūpaṁ padhānaṁ na padahitabbanti vadāmi.</span><br />
<span class="sujato m-text">When trying certain efforts, unskillful qualities grow while skillful qualities decline. I say that you shouldn’t try those efforts.</span><br />
</p>
<p id="an10p94c10p2">
<span class="pali m-text">Yañca khvassa, gahapati, padhānaṁ padahato akusalā dhammā parihāyanti kusalā dhammā abhivaḍḍhanti, evarūpaṁ padhānaṁ padahitabbanti vadāmi.</span><br />
<span class="sujato m-text">When trying certain efforts, unskillful qualities decline while skillful qualities grow. I say that you should try those efforts.</span><br />
</p>
<p id="an10p94c11p1">
<span class="pali m-text">Yañhi, gahapati, paṭinissaggaṁ paṭinissajjato akusalā dhammā abhivaḍḍhanti, kusalā dhammā parihāyanti, evarūpo paṭinissaggo na paṭinissajjitabboti vadāmi.</span><br />
<span class="sujato m-text">When giving up certain things, unskillful qualities grow while skillful qualities decline. I say that you shouldn’t give up those things.</span><br />
</p>
<p id="an10p94c11p2">
<span class="pali m-text">Yañca khvassa, gahapati, paṭinissaggaṁ paṭinissajjato akusalā dhammā parihāyanti, kusalā dhammā abhivaḍḍhanti, evarūpo paṭinissaggo paṭinissajjitabboti vadāmi.</span><br />
<span class="sujato m-text">When giving up certain things, unskillful qualities decline while skillful qualities grow. I say that you should give up those things.</span><br />
</p>
<p id="an10p94c12p1">
<span class="pali m-text">Yañhi, gahapati, vimuttiṁ vimuccato akusalā dhammā abhivaḍḍhanti, kusalā dhammā parihāyanti, evarūpā vimutti na vimuccitabbāti vadāmi.</span><br />
<span class="sujato m-text">When being liberated with certain kinds of freedom, unskillful qualities grow while skillful qualities decline. I say that you shouldn’t be liberated with those kinds of freedom.</span><br />
</p>
<p id="an10p94c12p2">
<span class="pali m-text">Yañca khvassa, gahapati, vimuttiṁ vimuccato akusalā dhammā parihāyanti, kusalā dhammā abhivaḍḍhanti, evarūpā vimutti vimuccitabbāti vadāmī”ti.</span><br />
<span class="sujato m-text">When being liberated with certain kinds of freedom, unskillful qualities decline while skillful qualities grow. I say that you should be liberated with those kinds of freedom.”</span><br />
</p>
<p id="an10p94c13p1">
<span class="pali m-text">Atha kho vajjiyamāhito gahapati bhagavatā dhammiyā kathāya sandassito samādapito samuttejito sampahaṁsito uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span><br />
<span class="sujato m-text">After Vajjiyamāhita had been educated, encouraged, fired up, and inspired with a Dhamma talk by the Buddha, he got up from his seat, bowed, and respectfully circled the Buddha before leaving.</span><br />
</p>
<p id="an10p94c14p1">
<span class="pali m-text">Atha kho bhagavā acirapakkante vajjiyamāhite gahapatimhi bhikkhū āmantesi:</span><br />
<span class="sujato m-text">Then, not long after Vajjiyamāhita had left, the Buddha addressed the mendicants:</span><br />
</p>
<p id="an10p94c14p2">
<span class="pali m-text">“yopi so, bhikkhave, bhikkhu dīgharattaṁ apparajakkho imasmiṁ dhammavinaye, sopi evamevaṁ aññatitthiye paribbājake sahadhammena suniggahitaṁ niggaṇheyya yathā taṁ vajjiyamāhitena gahapatinā niggahitā”ti.</span><br />
<span class="sujato m-text">“Mendicants, even a mendicant who for a long time has had little dust in their eye in this teaching and training would legitimately and completely refute those wanderers of other religions just as the householder Vajjiyamāhita did.”</span><br />
</p>
<p id="an10p94c14p3">
<span class="pali m-text">Catutthaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>