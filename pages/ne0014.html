<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ne &raquo; Netti | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ne0014.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ne-index.html">ne</a> &raquo;
          </span>
          Netti
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/ne0013.html">Previous</a></div>
<div class="m-col-s-6 m-text-right">
<a href="https://www.theravadan.org/pages/ne0015.html">Next</a></div>
</div>
<p id="ne14c0p2">
<span class="pali m-text">Paṭiniddesavāra</span><br />
</p>
<p id="ne14c0p3">
<span class="pali m-text">Vibhaṅga 11</span><br />
</p>
<section id="pannattiharavibhanga">
<span id="ne14c0p4"></span><h2><span class="pali m-text">Paññattihāravibhaṅga</span></h2>
<p id="ne14c1p1">
<span class="pali m-text">Tattha katamo paññattihāro?</span><br />
</p>
<p id="ne14c1p2">
<span class="pali m-text">“Ekaṁ bhagavā dhammaṁ paññattīhi vividhāhi desetī”ti.</span><br />
</p>
<p id="ne14c2p1">
<span class="pali m-text">Yā pakatikathāya desanā.</span><br />
</p>
<p id="ne14c2p2">
<span class="pali m-text">Ayaṁ nikkhepapaññatti.</span><br />
</p>
<p id="ne14c2p3">
<span class="pali m-text">Kā ca pakatikathāya desanā, cattāri saccāni.</span><br />
</p>
<p id="ne14c2p4">
<span class="pali m-text">Yathā bhagavā āha—</span><br />
</p>
<p id="ne14c2p5">
<span class="pali m-text">“idaṁ dukkhan”ti ayaṁ paññatti pañcannaṁ khandhānaṁ channaṁ dhātūnaṁ aṭṭhārasannaṁ dhātūnaṁ dvādasannaṁ āyatanānaṁ dasannaṁ indriyānaṁ nikkhepapaññatti.</span><br />
</p>
<p id="ne14c3p1">
<span class="pali m-text">Kabaḷīkāre ce, bhikkhave, āhāre atthi rāgo atthi nandī atthi taṇhā, patiṭṭhitaṁ tattha viññāṇaṁ virūḷhaṁ.</span><br />
</p>
<p id="ne14c3p2">
<span class="pali m-text">Yattha patiṭṭhitaṁ viññāṇaṁ virūḷhaṁ, atthi tattha nāmarūpassa avakkanti.</span><br />
</p>
<p id="ne14c3p3">
<span class="pali m-text">Yattha atthi nāmarūpassa avakkanti, atthi tattha saṅkhārānaṁ vuddhi.</span><br />
</p>
<p id="ne14c3p4">
<span class="pali m-text">Yattha atthi saṅkhārānaṁ vuddhi, atthi tattha āyatiṁ punabbhavābhinibbatti.</span><br />
</p>
<p id="ne14c3p5">
<span class="pali m-text">Yattha atthi āyatiṁ punabbhavābhinibbatti, atthi tattha āyatiṁ jātijarāmaraṇaṁ.</span><br />
</p>
<p id="ne14c3p6">
<span class="pali m-text">Yattha atthi āyatiṁ jātijarāmaraṇaṁ, sasokaṁ taṁ, bhikkhave, sadaraṁ saupāyāsanti vadāmi.</span><br />
</p>
<p id="ne14c4p1">
<span class="pali m-text">Phasse ce …pe…</span><br />
</p>
<p id="ne14c4p2">
<span class="pali m-text">manosañcetanāya ce, bhikkhave, āhāre.</span><br />
</p>
<p id="ne14c4p3">
<span class="pali m-text">Viññāṇe ce, bhikkhave, āhāre atthi rāgo atthi nandī atthi taṇhā, patiṭṭhitaṁ tattha viññāṇaṁ virūḷhaṁ.</span><br />
</p>
<p id="ne14c4p4">
<span class="pali m-text">Yattha patiṭṭhitaṁ viññāṇaṁ virūḷhaṁ, atthi tattha nāmarūpassa avakkanti.</span><br />
</p>
<p id="ne14c4p5">
<span class="pali m-text">Yattha atthi nāmarūpassa avakkanti, atthi tattha saṅkhārānaṁ vuddhi.</span><br />
</p>
<p id="ne14c4p6">
<span class="pali m-text">Yattha atthi saṅkhārānaṁ vuddhi, atthi tattha āyatiṁ punabbhavābhinibbatti.</span><br />
</p>
<p id="ne14c4p7">
<span class="pali m-text">Yattha atthi āyatiṁ punabbhavābhinibbatti, atthi tattha āyatiṁ jātijarāmaraṇaṁ.</span><br />
</p>
<p id="ne14c4p8">
<span class="pali m-text">Yattha atthi āyatiṁ jātijarāmaraṇaṁ, sasokaṁ taṁ, bhikkhave, sadaraṁ saupāyāsanti vadāmi.</span><br />
</p>
<p id="ne14c4p9">
<span class="pali m-text">Ayaṁ pabhavapaññatti dukkhassa ca samudayassa ca.</span><br />
</p>
<p id="ne14c5p1">
<span class="pali m-text">Kabaḷīkāre ce, bhikkhave, āhāre natthi rāgo natthi nandī natthi taṇhā, appatiṭṭhitaṁ tattha viññāṇaṁ avirūḷhaṁ.</span><br />
</p>
<p id="ne14c5p2">
<span class="pali m-text">Yattha appatiṭṭhitaṁ viññāṇaṁ avirūḷhaṁ, natthi tattha nāmarūpassa avakkanti.</span><br />
</p>
<p id="ne14c5p3">
<span class="pali m-text">Yattha natthi nāmarūpassa avakkanti, natthi tattha saṅkhārānaṁ vuddhi.</span><br />
</p>
<p id="ne14c5p4">
<span class="pali m-text">Yattha natthi saṅkhārānaṁ vuddhi, natthi tattha āyatiṁ punabbhavābhinibbatti.</span><br />
</p>
<p id="ne14c5p5">
<span class="pali m-text">Yattha natthi āyatiṁ punabbhavābhinibbatti, natthi tattha āyatiṁ jātijarāmaraṇaṁ.</span><br />
</p>
<p id="ne14c5p6">
<span class="pali m-text">Yattha natthi āyatiṁ jātijarāmaraṇaṁ, asokaṁ taṁ, bhikkhave, adaraṁ anupāyāsanti vadāmi.</span><br />
</p>
<p id="ne14c6p1">
<span class="pali m-text">Phasse ce …pe…</span><br />
</p>
<p id="ne14c6p2">
<span class="pali m-text">manosañcetanāya ce, bhikkhave, āhāre.</span><br />
</p>
<p id="ne14c6p3">
<span class="pali m-text">Viññāṇe ce, bhikkhave, āhāre natthi rāgo natthi nandī natthi taṇhā, appatiṭṭhitaṁ tattha viññāṇaṁ avirūḷhaṁ.</span><br />
</p>
<p id="ne14c6p4">
<span class="pali m-text">Yattha appatiṭṭhitaṁ viññāṇaṁ avirūḷhaṁ, natthi tattha nāmarūpassa avakkanti.</span><br />
</p>
<p id="ne14c6p5">
<span class="pali m-text">Yattha natthi nāmarūpassa avakkanti, natthi tattha saṅkhārānaṁ vuddhi.</span><br />
</p>
<p id="ne14c6p6">
<span class="pali m-text">Yattha natthi saṅkhārānaṁ vuddhi, natthi tattha āyatiṁ punabbhavābhinibbatti.</span><br />
</p>
<p id="ne14c6p7">
<span class="pali m-text">Yattha natthi āyatiṁ punabbhavābhinibbatti, natthi tattha āyatiṁ jātijarāmaraṇaṁ.</span><br />
</p>
<p id="ne14c6p8">
<span class="pali m-text">Yattha natthi āyatiṁ jātijarāmaraṇaṁ, asokaṁ taṁ, bhikkhave, adaraṁ anupāyāsanti vadāmi.</span><br />
</p>
<p id="ne14c7p1">
<span class="pali m-text">Ayaṁ pariññāpaññatti dukkhassa, pahānapaññatti samudayassa, bhāvanāpaññatti maggassa, sacchikiriyāpaññatti nirodhassa.</span><br />
</p>
<p id="ne14c8p1">
<span class="pali m-text">Samādhiṁ, bhikkhave, bhāvetha.</span><br />
</p>
<p id="ne14c8p2">
<span class="pali m-text">Appamatto nipako sato, samāhito, bhikkhave, bhikkhu yathābhūtaṁ pajānāti.</span><br />
</p>
<p id="ne14c8p3">
<span class="pali m-text">Kiñca yathābhūtaṁ pajānāti?</span><br />
</p>
<p id="ne14c8p4">
<span class="pali m-text">“Cakkhu aniccan”ti yathābhūtaṁ pajānāti.</span><br />
</p>
<p id="ne14c8p5">
<span class="pali m-text">“Rūpā aniccā”ti yathābhūtaṁ pajānāti “cakkhuviññāṇaṁ aniccan”ti yathābhūtaṁ pajānāti.</span><br />
</p>
<p id="ne14c8p6">
<span class="pali m-text">“Cakkhusamphasso anicco”ti yathābhūtaṁ pajānāti.</span><br />
</p>
<p id="ne14c8p7">
<span class="pali m-text">Yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi aniccanti yathābhūtaṁ pajānāti.</span><br />
</p>
<p id="ne14c9p1">
<span class="pali m-text">Sotaṁ …pe…</span><br />
</p>
<p id="ne14c9p2">
<span class="pali m-text">ghānaṁ …</span><br />
</p>
<p id="ne14c9p3">
<span class="pali m-text">jivhā …</span><br />
</p>
<p id="ne14c9p4">
<span class="pali m-text">kāyo …</span><br />
</p>
<p id="ne14c9p5">
<span class="pali m-text">“mano anicco”ti yathābhūtaṁ pajānāti.</span><br />
</p>
<p id="ne14c9p6">
<span class="pali m-text">“Dhammā aniccā”ti yathābhūtaṁ pajānāti.</span><br />
</p>
<p id="ne14c9p7">
<span class="pali m-text">“Manoviññāṇaṁ aniccan”ti yathābhūtaṁ pajānāti.</span><br />
</p>
<p id="ne14c9p8">
<span class="pali m-text">“Manosamphasso anicco”ti yathābhūtaṁ pajānāti.</span><br />
</p>
<p id="ne14c9p9">
<span class="pali m-text">Yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi aniccanti yathābhūtaṁ pajānāti.</span><br />
</p>
<p id="ne14c10p1">
<span class="pali m-text">Ayaṁ bhāvanāpaññatti maggassa, pariññāpaññatti dukkhassa, pahānapaññatti samudayassa, sacchikiriyāpaññatti nirodhassa.</span><br />
</p>
<p id="ne14c11p1">
<span class="pali m-text">Rūpaṁ, rādha, vikiratha vidhamatha viddhaṁsetha vikīḷaniyaṁ karotha, paññāya taṇhakkhayāya paṭipajjatha.</span><br />
</p>
<p id="ne14c11p2">
<span class="pali m-text">Taṇhakkhayā dukkhakkhayo, dukkhakkhayā nibbānaṁ.</span><br />
</p>
<p id="ne14c11p3">
<span class="pali m-text">Vedanaṁ …pe…</span><br />
</p>
<p id="ne14c11p4">
<span class="pali m-text">saññaṁ …</span><br />
</p>
<p id="ne14c11p5">
<span class="pali m-text">saṅkhāre viññāṇaṁ vikiratha vidhamatha viddhaṁsetha vikīḷaniyaṁ karotha, paññāya taṇhakkhayāya paṭipajjatha.</span><br />
</p>
<p id="ne14c11p6">
<span class="pali m-text">Taṇhakkhayā dukkhakkhayo, dukkhakkhayā nibbānaṁ.</span><br />
</p>
<p id="ne14c12p1">
<span class="pali m-text">Ayaṁ nirodhapaññatti nirodhassa, nibbidāpaññatti assādassa, pariññāpaññatti dukkhassa, pahānapaññatti samudayassa, bhāvanāpaññatti maggassa, sacchikiriyāpaññatti nirodhassa.</span><br />
</p>
<p id="ne14c13p1">
<span class="pali m-text">“So idaṁ dukkhan”ti yathābhūtaṁ pajānāti, “ayaṁ dukkhasamudayo”ti yathābhūtaṁ pajānāti, “ayaṁ dukkhanirodho”ti yathābhūtaṁ pajānāti “ayaṁ dukkhanirodhagāminī paṭipadā”ti yathābhūtaṁ pajānāti.</span><br />
</p>
<p id="ne14c14p1">
<span class="pali m-text">Ayaṁ paṭivedhapaññatti saccānaṁ, nikkhepapaññatti dassanabhūmiyā, bhāvanāpaññatti maggassa, sacchikiriyāpaññatti sotāpattiphalassa.</span><br />
</p>
<p id="ne14c14p2">
<span class="pali m-text">“So ime āsavā”ti yathābhūtaṁ pajānāti, “ayaṁ āsavasamudayo”ti yathābhūtaṁ pajānāti, “ayaṁ āsavanirodho”ti yathābhūtaṁ pajānāti.</span><br />
</p>
<p id="ne14c14p3">
<span class="pali m-text">“Ayaṁ āsavanirodhagāminī paṭipadā”ti yathābhūtaṁ pajānāti.</span><br />
</p>
<p id="ne14c14p4">
<span class="pali m-text">“Ime āsavā asesaṁ nirujjhantī”ti yathābhūtaṁ pajānāti.</span><br />
</p>
<p id="ne14c15p1">
<span class="pali m-text">Ayaṁ uppādapaññatti khaye ñāṇassa, okāsapaññatti anuppāde ñāṇassa, bhāvanāpaññatti maggassa, pariññāpaññatti dukkhassa, pahānapaññatti samudayassa, ārambhapaññatti vīriyindriyassa, āhaṭanāpaññatti āsāṭikānaṁ, nikkhepapaññatti bhāvanābhūmiyā, abhinighātapaññatti pāpakānaṁ akusalānaṁ dhammānaṁ.</span><br />
</p>
<p id="ne14c16p1">
<span class="pali m-text">Idaṁ “dukkhan”ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
</p>
<p id="ne14c16p2">
<span class="pali m-text">Ayaṁ “dukkhasamudayo”ti me, bhikkhave …pe…</span><br />
</p>
<p id="ne14c16p3">
<span class="pali m-text">ayaṁ “dukkhanirodho”ti me, bhikkhave ….</span><br />
</p>
<p id="ne14c16p4">
<span class="pali m-text">Ayaṁ “dukkhanirodhagāminī paṭipadā”ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
</p>
<p id="ne14c17p1">
<span class="pali m-text">Ayaṁ desanāpaññatti saccānaṁ, nikkhepapaññatti sutamayiyā paññāya sacchikiriyāpaññatti anaññātaññassāmītindriyassa, pavattanāpaññatti dhammacakkassa.</span><br />
</p>
<p id="ne14c18p1">
<span class="pali m-text">“Taṁ kho panidaṁ dukkhaṁ pariññeyyan”ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
</p>
<p id="ne14c18p2">
<span class="pali m-text">“So kho panāyaṁ dukkhasamudayo pahātabbo”ti me, bhikkhave …pe…</span><br />
</p>
<p id="ne14c18p3">
<span class="pali m-text">“so kho panāyaṁ dukkhanirodho sacchikātabbo”ti me, bhikkhave …pe…</span><br />
</p>
<p id="ne14c18p4">
<span class="pali m-text">“sā kho panāyaṁ dukkhanirodhagāminī paṭipadā bhāvetabbā”ti me, bhikkhave pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
</p>
<p id="ne14c19p1">
<span class="pali m-text">Ayaṁ bhāvanāpaññatti maggassa, nikkhepapaññatti cintāmayiyā paññāya, sacchikiriyāpaññatti aññindriyassa.</span><br />
</p>
<p id="ne14c20p1">
<span class="pali m-text">“Taṁ kho panidaṁ dukkhaṁ pariññātan”ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
</p>
<p id="ne14c20p2">
<span class="pali m-text">“So kho panāyaṁ dukkhasamudayo pahīno”ti me, bhikkhave …pe…</span><br />
</p>
<p id="ne14c20p3">
<span class="pali m-text">so kho panāyaṁ dukkhanirodho sacchikato”ti me, bhikkhave …pe…</span><br />
</p>
<p id="ne14c20p4">
<span class="pali m-text">“sā kho panāyaṁ dukkhanirodhagāminī paṭipadā bhāvitā”ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
</p>
<p id="ne14c21p1">
<span class="pali m-text">Ayaṁ bhāvanāpaññatti maggassa, nikkhepapaññatti bhāvanāmayiyā paññāya, sacchikiriyāpaññatti aññātāvino indriyassa, pavattanāpaññatti dhammacakkassa.</span><br />
</p>
<p id="ne14c22p1">
<span class="pali m-text">“Tulamatulañca sambhavaṁ,</span><br />
</p>
<p id="ne14c22p2">
<span class="pali m-text">Bhavasaṅkhāramavassaji muni;</span><br />
</p>
<p id="ne14c22p3">
<span class="pali m-text">Ajjhattarato samāhito,</span><br />
</p>
<p id="ne14c22p4">
<span class="pali m-text">Abhindi kavacamivattasambhavan”ti.</span><br />
</p>
<p id="ne14c23p1">
<span class="pali m-text">“Tulan”ti saṅkhāradhātu.</span><br />
</p>
<p id="ne14c23p2">
<span class="pali m-text">“Atulan”ti nibbānadhātu, “tulamatulañca sambhavan”ti abhiññāpaññatti sabbadhammānaṁ.</span><br />
</p>
<p id="ne14c23p3">
<span class="pali m-text">Nikkhepapaññatti dhammapaṭisambhidāya.</span><br />
</p>
<p id="ne14c23p4">
<span class="pali m-text">“Bhavasaṅkhāramavassaji munī”ti pariccāgapaññatti samudayassa.</span><br />
</p>
<p id="ne14c23p5">
<span class="pali m-text">Pariññāpaññatti dukkhassa.</span><br />
</p>
<p id="ne14c23p6">
<span class="pali m-text">“Ajjhattarato samāhito”ti bhāvanāpaññatti kāyagatāya satiyā.</span><br />
</p>
<p id="ne14c23p7">
<span class="pali m-text">Ṭhitipaññatti cittekaggatāya.</span><br />
</p>
<p id="ne14c23p8">
<span class="pali m-text">“Abhindi kavacamivattasambhavan”ti abhinibbidāpaññatti cittassa, upādānapaññatti sabbaññutāya, padālanāpaññatti avijjaṇḍakosānaṁ.</span><br />
</p>
<p id="ne14c23p9">
<span class="pali m-text">Tenāha bhagavā “tulamatulañca sambhavan”ti.</span><br />
</p>
<p id="ne14c24p1">
<span class="pali m-text">“Yo dukkhamaddakkhi yatonidānaṁ,</span><br />
</p>
<p id="ne14c24p2">
<span class="pali m-text">Kāmesu so jantu kathaṁ nameyya;</span><br />
</p>
<p id="ne14c24p3">
<span class="pali m-text">Kāmā hi loke saṅgoti ñatvā,</span><br />
</p>
<p id="ne14c24p4">
<span class="pali m-text">Tesaṁ satīmā vinayāya sikkhe”ti.</span><br />
</p>
<p id="ne14c25p1">
<span class="pali m-text">&lt;b&gt;“Yo dukkhan”&lt;/b&gt;ti vevacanapaññatti ca dukkhassa pariññāpaññatti ca.</span><br />
</p>
<p id="ne14c25p2">
<span class="pali m-text">&lt;b&gt;“Yatonidānan”&lt;/b&gt;ti pabhavapaññatti ca samudayassa pahānapaññatti ca.</span><br />
</p>
<p id="ne14c25p3">
<span class="pali m-text">&lt;b&gt;“Addakkhī”&lt;/b&gt;ti vevacanapaññatti ca ñāṇacakkhussa paṭivedhapaññatti ca.</span><br />
</p>
<p id="ne14c25p4">
<span class="pali m-text">&lt;b&gt;“Kāmesu so jantu kathaṁ nameyyā”&lt;/b&gt;ti vevacanapaññatti ca kāmataṇhāya abhinivesapaññatti ca.</span><br />
</p>
<p id="ne14c25p5">
<span class="pali m-text">&lt;b&gt;“Kāmā hi loke saṅgoti ñatvā”&lt;/b&gt;ti paccatthikato dassanapaññatti kāmānaṁ.</span><br />
</p>
<p id="ne14c25p6">
<span class="pali m-text">Kāmā hi aṅgārakāsūpamā maṁsapesūpamā pāvakakappā papātauragopamā ca.</span><br />
</p>
<p id="ne14c25p7">
<span class="pali m-text">&lt;b&gt;“Tesaṁ satīmā”&lt;/b&gt;ti apacayapaññatti pahānāya, nikkhepapaññatti kāyagatāya satiyā, bhāvanāpaññatti maggassa.</span><br />
</p>
<p id="ne14c25p8">
<span class="pali m-text">&lt;b&gt;“Vinayāya sikkhe”&lt;/b&gt;ti paṭivedhapaññatti rāgavinayassa dosavinayassa mohavinayassa.</span><br />
</p>
<p id="ne14c25p9">
<span class="pali m-text">&lt;b&gt;“Jantū”&lt;/b&gt;ti vevacanapaññatti yogissa.</span><br />
</p>
<p id="ne14c25p10">
<span class="pali m-text">Yadā hi yogī kāmā saṅgoti pajānāti.</span><br />
</p>
<p id="ne14c25p11">
<span class="pali m-text">So kāmānaṁ anuppādāya kusale dhamme uppādayati, so anuppannānaṁ kusalānaṁ dhammānaṁ uppādāya vāyamati.</span><br />
</p>
<p id="ne14c25p12">
<span class="pali m-text">Ayaṁ vāyāmapaññatti appattassa pattiyā.</span><br />
</p>
<p id="ne14c25p13">
<span class="pali m-text">Nikkhepapaññatti oramattikāya asantuṭṭhiyā.</span><br />
</p>
<p id="ne14c25p14">
<span class="pali m-text">Tattha so uppannānaṁ kusalānaṁ dhammānaṁ ṭhitiyā vāyamatīti ayaṁ appamādapaññatti bhāvanāya, nikkhepapaññatti vīriyindriyassa, ārakkhapaññatti kusalānaṁ dhammānaṁ, ṭhitipaññatti adhicittasikkhāya.</span><br />
</p>
<p id="ne14c25p15">
<span class="pali m-text">Tenāha bhagavā “yo dukkhamaddakkhi yatonidānan”ti.</span><br />
</p>
<p id="ne14c26p1">
<span class="pali m-text">“Mohasambandhano loko,</span><br />
</p>
<p id="ne14c26p2">
<span class="pali m-text">bhabbarūpova dissati;</span><br />
</p>
<p id="ne14c26p3">
<span class="pali m-text">Upadhibandhano bālo,</span><br />
</p>
<p id="ne14c26p4">
<span class="pali m-text">tamasā parivārito;</span><br />
</p>
<p id="ne14c26p5">
<span class="pali m-text">Assirī viya khāyati,</span><br />
</p>
<p id="ne14c26p6">
<span class="pali m-text">passato natthi kiñcanan”ti.</span><br />
</p>
<p id="ne14c27p1">
<span class="pali m-text">&lt;b&gt;“Mohasambandhano loko”&lt;/b&gt;ti desanāpaññatti vipallāsānaṁ.</span><br />
</p>
<p id="ne14c27p2">
<span class="pali m-text">&lt;b&gt;“Bhabbarūpova dissatī”&lt;/b&gt;ti viparītapaññatti lokassa.</span><br />
</p>
<p id="ne14c27p3">
<span class="pali m-text">&lt;b&gt;“Upadhibandhano bālo”&lt;/b&gt;ti pabhavapaññatti pāpakānaṁ icchāvacarānaṁ, kiccapaññatti pariyuṭṭhānānaṁ.</span><br />
</p>
<p id="ne14c27p4">
<span class="pali m-text">Balavapaññatti kilesānaṁ.</span><br />
</p>
<p id="ne14c27p5">
<span class="pali m-text">Virūhanāpaññatti saṅkhārānaṁ.</span><br />
</p>
<p id="ne14c27p6">
<span class="pali m-text">&lt;b&gt;“Tamasā parivārito”&lt;/b&gt;ti desanāpaññatti avijjandhakārassa vevacanapaññatti ca.</span><br />
</p>
<p id="ne14c27p7">
<span class="pali m-text">&lt;b&gt;“Assirī viya khāyatī”&lt;/b&gt;ti dassanapaññatti dibbacakkhussa, nikkhepapaññatti paññācakkhussa.</span><br />
</p>
<p id="ne14c27p8">
<span class="pali m-text">&lt;b&gt;“Passato natthi kiñcanan”&lt;/b&gt;ti paṭivedhapaññatti sattānaṁ, rāgo kiñcanaṁ doso kiñcanaṁ moho kiñcanaṁ.</span><br />
</p>
<p id="ne14c27p9">
<span class="pali m-text">Tenāha bhagavā “mohasambandhano loko”ti.</span><br />
</p>
<p id="ne14c28p1">
<span class="pali m-text">“Atthi, bhikkhave, ajātaṁ abhūtaṁ akataṁ asaṅkhataṁ, no cetaṁ, bhikkhave, abhavissa ajātaṁ abhūtaṁ akataṁ asaṅkhataṁ.</span><br />
</p>
<p id="ne14c28p2">
<span class="pali m-text">Nayidha jātassa bhūtassa katassa saṅkhatassa nissaraṇaṁ paññāyetha.</span><br />
</p>
<p id="ne14c28p3">
<span class="pali m-text">Yasmā ca kho, bhikkhave, atthi ajātaṁ abhūtaṁ akataṁ asaṅkhataṁ, tasmā jātassa bhūtassa katassa saṅkhatassa nissaraṇaṁ paññāyatī”ti.</span><br />
</p>
<p id="ne14c29p1">
<span class="pali m-text">“No cetaṁ, bhikkhave, abhavissa ajātaṁ abhūtaṁ akataṁ asaṅkhatan”ti desanāpaññatti nibbānassa vevacanapaññatti ca.</span><br />
</p>
<p id="ne14c29p2">
<span class="pali m-text">“Nayidha jātassa bhūtassa katassa saṅkhatassa nissaraṇaṁ paññāyethā”ti vevacanapaññatti saṅkhatassa upanayanapaññatti ca.</span><br />
</p>
<p id="ne14c29p3">
<span class="pali m-text">“Yasmā ca kho, bhikkhave, atthi ajātaṁ abhūtaṁ akataṁ asaṅkhatan”ti vevacanapaññatti nibbānassa jotanāpaññatti ca.</span><br />
</p>
<p id="ne14c29p4">
<span class="pali m-text">“Tasmā jātassa bhūtassa katassa saṅkhatassa nissaraṇaṁ paññāyatī”ti ayaṁ vevacanapaññatti nibbānassa, niyyānikapaññatti maggassa, nissaraṇapaññatti saṁsārato.</span><br />
</p>
<p id="ne14c29p5">
<span class="pali m-text">Tenāha bhagavā “no cetaṁ, bhikkhave, abhavissā”ti.</span><br />
</p>
<p id="ne14c29p6">
<span class="pali m-text">Tenāha āyasmā mahākaccāyano “ekaṁ bhagavā dhammaṁ, paññattīhi vividhāhi desetī”ti.</span><br />
</p>
<p id="ne14c29p7">
<span class="pali m-text">Niyutto paññatti hāro.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>