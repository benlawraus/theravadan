<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv7 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy007p003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy007p003z.html" />
  <meta property="og:description" content="Mahāpaṇṇāsaka Sattamavagga Cetasikakathā Natthi cetasiko dhammoti? Āmantā. Nanu atthi keci dhammā cittena sahagatā sahajātā saṁsaṭṭhā sampayuttā ekuppādā ekanirodhā ekavatthukā ekārammaṇāti? Āmantā. Hañci atthi keci dhammā cittena sahagatā sahajātā saṁsaṭṭhā sampayuttā ekuppādā ekanirodhā ekavatthukā ekārammaṇā, no ca vata re vattabbe— “natthi cetasiko dhammo”ti …" />
  <meta name="twitter:description" content="Mahāpaṇṇāsaka Sattamavagga Cetasikakathā Natthi cetasiko dhammoti? Āmantā. Nanu atthi keci dhammā cittena sahagatā sahajātā saṁsaṭṭhā sampayuttā ekuppādā ekanirodhā ekavatthukā ekārammaṇāti? Āmantā. Hañci atthi keci dhammā cittena sahagatā sahajātā saṁsaṭṭhā sampayuttā ekuppādā ekanirodhā ekavatthukā ekārammaṇā, no ca vata re vattabbe— “natthi cetasiko dhammo”ti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv7-index.html">kv7</a> &raquo;
          </span>
          Kathāvatthu
        </h1>
<!-- content -->
<p id="kv7p3c0p2">
<span class="pali m-text">Mahāpaṇṇāsaka</span><br />
</p>
<p id="kv7p3c0p3">
<span class="pali m-text">Sattamavagga</span><br />
</p>
<section id="cetasikakatha">
<span id="kv7p3c0p4"></span><h2><span class="pali m-text">Cetasikakathā</span></h2>
<p id="kv7p3c1p1">
<span class="pali m-text">Natthi cetasiko dhammoti?</span><br />
</p>
<p id="kv7p3c1p2">
<span class="pali m-text">Āmantā.</span><br />
</p>
<p id="kv7p3c1p3">
<span class="pali m-text">Nanu atthi keci dhammā cittena sahagatā sahajātā saṁsaṭṭhā sampayuttā ekuppādā ekanirodhā ekavatthukā ekārammaṇāti?</span><br />
</p>
<p id="kv7p3c1p4">
<span class="pali m-text">Āmantā.</span><br />
</p>
<p id="kv7p3c1p5">
<span class="pali m-text">Hañci atthi keci dhammā cittena sahagatā sahajātā saṁsaṭṭhā sampayuttā ekuppādā ekanirodhā ekavatthukā ekārammaṇā, no ca vata re vattabbe—</span><br />
</p>
<p id="kv7p3c1p6">
<span class="pali m-text">“natthi cetasiko dhammo”ti.</span><br />
</p>
<p id="kv7p3c2p1">
<span class="pali m-text">Phasso cittena sahajātoti?</span><br />
</p>
<p id="kv7p3c2p2">
<span class="pali m-text">Āmantā.</span><br />
</p>
<p id="kv7p3c2p3">
<span class="pali m-text">Hañci phasso cittena sahajāto, tena vata re vattabbe—</span><br />
</p>
<p id="kv7p3c2p4">
<span class="pali m-text">“phasso cetasiko”ti.</span><br />
</p>
<p id="kv7p3c2p5">
<span class="pali m-text">Vedanā …pe…</span><br />
</p>
<p id="kv7p3c2p6">
<span class="pali m-text">saññā …</span><br />
</p>
<p id="kv7p3c2p7">
<span class="pali m-text">cetanā …</span><br />
</p>
<p id="kv7p3c2p8">
<span class="pali m-text">saddhā …</span><br />
</p>
<p id="kv7p3c2p9">
<span class="pali m-text">vīriyaṁ …</span><br />
</p>
<p id="kv7p3c2p10">
<span class="pali m-text">sati …</span><br />
</p>
<p id="kv7p3c2p11">
<span class="pali m-text">samādhi …</span><br />
</p>
<p id="kv7p3c2p12">
<span class="pali m-text">paññā …</span><br />
</p>
<p id="kv7p3c2p13">
<span class="pali m-text">rāgo …</span><br />
</p>
<p id="kv7p3c2p14">
<span class="pali m-text">doso …</span><br />
</p>
<p id="kv7p3c2p15">
<span class="pali m-text">moho …pe…</span><br />
</p>
<p id="kv7p3c2p16">
<span class="pali m-text">anottappaṁ cittena sahajātanti?</span><br />
</p>
<p id="kv7p3c2p17">
<span class="pali m-text">Āmantā.</span><br />
</p>
<p id="kv7p3c2p18">
<span class="pali m-text">Hañci anottappaṁ cittena sahajātaṁ, tena vata re vattabbe—</span><br />
</p>
<p id="kv7p3c2p19">
<span class="pali m-text">“anottappaṁ cetasikan”ti.</span><br />
</p>
<p id="kv7p3c3p1">
<span class="pali m-text">Cittena sahajātāti katvā cetasikāti?</span><br />
</p>
<p id="kv7p3c3p2">
<span class="pali m-text">Āmantā.</span><br />
</p>
<p id="kv7p3c3p3">
<span class="pali m-text">Phassena sahajātāti katvā phassasikāti?</span><br />
</p>
<p id="kv7p3c3p4">
<span class="pali m-text">Āmantā.</span><br />
</p>
<p id="kv7p3c3p5">
<span class="pali m-text">Cittena sahajātāti katvā cetasikāti?</span><br />
</p>
<p id="kv7p3c3p6">
<span class="pali m-text">Āmantā.</span><br />
</p>
<p id="kv7p3c3p7">
<span class="pali m-text">Vedanāya …</span><br />
</p>
<p id="kv7p3c3p8">
<span class="pali m-text">saññāya …</span><br />
</p>
<p id="kv7p3c3p9">
<span class="pali m-text">cetanāya …</span><br />
</p>
<p id="kv7p3c3p10">
<span class="pali m-text">saddhāya …</span><br />
</p>
<p id="kv7p3c3p11">
<span class="pali m-text">vīriyena …</span><br />
</p>
<p id="kv7p3c3p12">
<span class="pali m-text">satiyā …</span><br />
</p>
<p id="kv7p3c3p13">
<span class="pali m-text">samādhinā …</span><br />
</p>
<p id="kv7p3c3p14">
<span class="pali m-text">paññāya …</span><br />
</p>
<p id="kv7p3c3p15">
<span class="pali m-text">rāgena …</span><br />
</p>
<p id="kv7p3c3p16">
<span class="pali m-text">dosena …</span><br />
</p>
<p id="kv7p3c3p17">
<span class="pali m-text">mohena …pe…</span><br />
</p>
<p id="kv7p3c3p18">
<span class="pali m-text">anottappena sahajātāti katvā anottappāsikāti?</span><br />
</p>
<p id="kv7p3c3p19">
<span class="pali m-text">Āmantā.</span><br />
</p>
<p id="kv7p3c4p1">
<span class="pali m-text">Natthi cetasiko dhammoti?</span><br />
</p>
<p id="kv7p3c4p2">
<span class="pali m-text">Āmantā.</span><br />
</p>
<p id="kv7p3c4p3">
<span class="pali m-text">Nanu vuttaṁ bhagavatā—</span><br />
</p>
<p id="kv7p3c5p1">
<span class="pali m-text">“Cittañhidaṁ cetasikā ca dhammā,</span><br />
</p>
<p id="kv7p3c5p2">
<span class="pali m-text">Anattato saṁviditassa honti;</span><br />
</p>
<p id="kv7p3c5p3">
<span class="pali m-text">Hīnappaṇītaṁ tadubhaye viditvā,</span><br />
</p>
<p id="kv7p3c5p4">
<span class="pali m-text">Sammaddaso vedi palokadhamman”ti.</span><br />
</p>
<p id="kv7p3c6p1">
<span class="pali m-text">Attheva suttantoti?</span><br />
</p>
<p id="kv7p3c6p2">
<span class="pali m-text">Āmantā.</span><br />
</p>
<p id="kv7p3c6p3">
<span class="pali m-text">Tena hi atthi cetasiko dhammoti.</span><br />
</p>
<p id="kv7p3c7p1">
<span class="pali m-text">Natthi cetasiko dhammoti?</span><br />
</p>
<p id="kv7p3c7p2">
<span class="pali m-text">Āmantā.</span><br />
</p>
<p id="kv7p3c7p3">
<span class="pali m-text">Nanu vuttaṁ bhagavatā—</span><br />
</p>
<p id="kv7p3c7p4">
<span class="pali m-text">“idha, kevaṭṭa, bhikkhu parasattānaṁ parapuggalānaṁ cittampi ādisati cetasikampi ādisati vitakkitampi ādisati vicāritampi ādisati—</span><br />
</p>
<p id="kv7p3c7p5">
<span class="pali m-text">‘evampi te mano, itthampi te mano, itipi te cittan’”ti.</span><br />
</p>
<p id="kv7p3c7p6">
<span class="pali m-text">Attheva suttantoti?</span><br />
</p>
<p id="kv7p3c7p7">
<span class="pali m-text">Āmantā.</span><br />
</p>
<p id="kv7p3c7p8">
<span class="pali m-text">Tena hi atthi cetasiko dhammoti.</span><br />
</p>
<p id="kv7p3c7p9">
<span class="pali m-text">Cetasikakathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>