<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy01rz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy01rz.html" />
  <meta property="og:description" content="Upālivagga 8 Caṅkamanadāyakattheraapadāna “Atthadassissa munino, lokajeṭṭhassa tādino; Iṭṭhakāhi cinitvāna, caṅkamaṁ kārayiṁ ahaṁ. Uccato pañcaratanaṁ, caṅkamaṁ sādhumāpitaṁ; Āyāmato hatthasataṁ, bhāvanīyyaṁ manoramaṁ. Paṭiggahesi bhagavā, atthadassī naruttamo; Hatthena pulinaṁ gayha, imā gāthā abhāsatha. ‘Iminā pulinadānena, caṅkamaṁ sukatena ca; Sattaratanasampannaṁ, pulinaṁ anubhossati. Tīṇi kappāni devesu, devarajja …" />
  <meta name="twitter:description" content="Upālivagga 8 Caṅkamanadāyakattheraapadāna “Atthadassissa munino, lokajeṭṭhassa tādino; Iṭṭhakāhi cinitvāna, caṅkamaṁ kārayiṁ ahaṁ. Uccato pañcaratanaṁ, caṅkamaṁ sādhumāpitaṁ; Āyāmato hatthasataṁ, bhāvanīyyaṁ manoramaṁ. Paṭiggahesi bhagavā, atthadassī naruttamo; Hatthena pulinaṁ gayha, imā gāthā abhāsatha. ‘Iminā pulinadānena, caṅkamaṁ sukatena ca; Sattaratanasampannaṁ, pulinaṁ anubhossati. Tīṇi kappāni devesu, devarajja …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<p id="tha-ap50c0p2">
<span class="pali m-text">Upālivagga</span><br />
</p>
<section id="cankamanadayakattheraapadana">
<span id="tha-ap50c0p3"></span><h2><span class="pali m-text">8 Caṅkamanadāyakattheraapadāna</span></h2>
<p id="tha-ap50c1p1">
<span class="pali m-text">“Atthadassissa munino,</span><br />
</p>
<p id="tha-ap50c1p2">
<span class="pali m-text">lokajeṭṭhassa tādino;</span><br />
</p>
<p id="tha-ap50c1p3">
<span class="pali m-text">Iṭṭhakāhi cinitvāna,</span><br />
</p>
<p id="tha-ap50c1p4">
<span class="pali m-text">caṅkamaṁ kārayiṁ ahaṁ.</span><br />
</p>
<p id="tha-ap50c2p1">
<span class="pali m-text">Uccato pañcaratanaṁ,</span><br />
</p>
<p id="tha-ap50c2p2">
<span class="pali m-text">caṅkamaṁ sādhumāpitaṁ;</span><br />
</p>
<p id="tha-ap50c2p3">
<span class="pali m-text">Āyāmato hatthasataṁ,</span><br />
</p>
<p id="tha-ap50c2p4">
<span class="pali m-text">bhāvanīyyaṁ manoramaṁ.</span><br />
</p>
<p id="tha-ap50c3p1">
<span class="pali m-text">Paṭiggahesi bhagavā,</span><br />
</p>
<p id="tha-ap50c3p2">
<span class="pali m-text">atthadassī naruttamo;</span><br />
</p>
<p id="tha-ap50c3p3">
<span class="pali m-text">Hatthena pulinaṁ gayha,</span><br />
</p>
<p id="tha-ap50c3p4">
<span class="pali m-text">imā gāthā abhāsatha.</span><br />
</p>
<p id="tha-ap50c4p1">
<span class="pali m-text">‘Iminā pulinadānena,</span><br />
</p>
<p id="tha-ap50c4p2">
<span class="pali m-text">caṅkamaṁ sukatena ca;</span><br />
</p>
<p id="tha-ap50c4p3">
<span class="pali m-text">Sattaratanasampannaṁ,</span><br />
</p>
<p id="tha-ap50c4p4">
<span class="pali m-text">pulinaṁ anubhossati.</span><br />
</p>
<p id="tha-ap50c5p1">
<span class="pali m-text">Tīṇi kappāni devesu,</span><br />
</p>
<p id="tha-ap50c5p2">
<span class="pali m-text">devarajjaṁ karissati;</span><br />
</p>
<p id="tha-ap50c5p3">
<span class="pali m-text">Anubhossati sampattiṁ,</span><br />
</p>
<p id="tha-ap50c5p4">
<span class="pali m-text">accharāhi purakkhato.</span><br />
</p>
<p id="tha-ap50c6p1">
<span class="pali m-text">Manussalokamāgantvā,</span><br />
</p>
<p id="tha-ap50c6p2">
<span class="pali m-text">rājā raṭṭhe bhavissati;</span><br />
</p>
<p id="tha-ap50c6p3">
<span class="pali m-text">Tikkhattuṁ cakkavattī ca,</span><br />
</p>
<p id="tha-ap50c6p4">
<span class="pali m-text">mahiyā so bhavissati’.</span><br />
</p>
<p id="tha-ap50c7p1">
<span class="pali m-text">Aṭṭhārase kappasate,</span><br />
</p>
<p id="tha-ap50c7p2">
<span class="pali m-text">yaṁ kammamakariṁ tadā;</span><br />
</p>
<p id="tha-ap50c7p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap50c7p4">
<span class="pali m-text">caṅkamassa idaṁ phalaṁ.</span><br />
</p>
<p id="tha-ap50c8p1">
<span class="pali m-text">Paṭisambhidā catasso,</span><br />
</p>
<p id="tha-ap50c8p2">
<span class="pali m-text">…pe…</span><br />
</p>
<p id="tha-ap50c8p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap50c9p1">
<span class="pali m-text">Itthaṁ sudaṁ āyasmā caṅkamanadāyako thero imā gāthāyo abhāsitthāti.</span><br />
</p>
<p id="tha-ap50c10p1">
<span class="pali m-text">Caṅkamanadāyakattherassāpadānaṁ aṭṭhamaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>