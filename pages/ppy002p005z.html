<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; pp &raquo; pp2 &raquo; Puggalapaññatti | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ppy002p005z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Puggalapaññatti" />
  <meta name="twitter:title" content="Puggalapaññatti" />
  <meta property="og:url" content="https://www.theravadan.org/pages/ppy002p005z.html" />
  <meta property="og:description" content="Niddesa 5. Pañcakapuggalapaññatti Tatra yvāyaṁ puggalo ārabhati ca vippaṭisārī ca hoti, tañca cetovimuttiṁ paññāvimuttiṁ yathābhūtaṁ nappajānāti, yatthassa te uppannā pāpakā akusalā dhammā aparisesā nirujjhanti, so evamassa vacanīyo— “āyasmato kho ārambhajā āsavā saṁvijjanti, vippaṭisārajā āsavā pavaḍḍhanti. Sādhu vatāyasmā ārambhaje āsave pahāya vippaṭisāraje āsave paṭivinodetvā citta …" />
  <meta name="twitter:description" content="Niddesa 5. Pañcakapuggalapaññatti Tatra yvāyaṁ puggalo ārabhati ca vippaṭisārī ca hoti, tañca cetovimuttiṁ paññāvimuttiṁ yathābhūtaṁ nappajānāti, yatthassa te uppannā pāpakā akusalā dhammā aparisesā nirujjhanti, so evamassa vacanīyo— “āyasmato kho ārambhajā āsavā saṁvijjanti, vippaṭisārajā āsavā pavaḍḍhanti. Sādhu vatāyasmā ārambhaje āsave pahāya vippaṭisāraje āsave paṭivinodetvā citta …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-pp-index.html">pp</a> &raquo;
            <a href="https://www.theravadan.org/pages/ms-abhidhamma-pp-pp2-index.html">pp2</a> &raquo;
          </span>
          Puggalapaññatti
        </h1>
<!-- content -->
<p id="pp2p5c0p2">
<span class="pali m-text">Niddesa</span><br />
</p>
<section id="pancakapuggalapannatti">
<span id="pp2p5c0p3"></span><h2><span class="pali m-text">5. Pañcakapuggalapaññatti</span></h2>
<p id="pp2p5c1p1">
<span class="pali m-text">Tatra yvāyaṁ puggalo ārabhati ca vippaṭisārī ca hoti, tañca cetovimuttiṁ paññāvimuttiṁ yathābhūtaṁ nappajānāti, yatthassa te uppannā pāpakā akusalā dhammā aparisesā nirujjhanti, so evamassa vacanīyo—</span><br />
</p>
<p id="pp2p5c1p2">
<span class="pali m-text">“āyasmato kho ārambhajā āsavā saṁvijjanti, vippaṭisārajā āsavā pavaḍḍhanti.</span><br />
</p>
<p id="pp2p5c1p3">
<span class="pali m-text">Sādhu vatāyasmā ārambhaje āsave pahāya vippaṭisāraje āsave paṭivinodetvā cittaṁ paññañca bhāvetu.</span><br />
</p>
<p id="pp2p5c1p4">
<span class="pali m-text">Evamāyasmā amunā pañcamena puggalena samasamo bhavissatī”ti.</span><br />
</p>
<p id="pp2p5c2p1">
<span class="pali m-text">Tatra yvāyaṁ puggalo ārabhati na vippaṭisārī hoti, tañca cetovimuttiṁ paññāvimuttiṁ yathābhūtaṁ nappajānāti, yatthassa te uppannā pāpakā akusalā dhammā aparisesā nirujjhanti, so evamassa vacanīyo—</span><br />
</p>
<p id="pp2p5c2p2">
<span class="pali m-text">“āyasmato kho ārambhajā āsavā saṁvijjanti, vippaṭisārajā āsavā nappavaḍḍhanti.</span><br />
</p>
<p id="pp2p5c2p3">
<span class="pali m-text">Sādhu vatāyasmā ārambhaje āsave pahāya cittaṁ paññañca bhāvetu.</span><br />
</p>
<p id="pp2p5c2p4">
<span class="pali m-text">Evamāyasmā amunā pañcamena puggalena samasamo bhavissatī”ti.</span><br />
</p>
<p id="pp2p5c3p1">
<span class="pali m-text">Tatra yvāyaṁ puggalo na ārabhati vippaṭisārī hoti, tañca cetovimuttiṁ paññāvimuttiṁ yathābhūtaṁ nappajānāti, yatthassa te uppannā pāpakā akusalā dhammā aparisesā nirujjhanti, so evamassa vacanīyo—</span><br />
</p>
<p id="pp2p5c3p2">
<span class="pali m-text">“āyasmato kho ārambhajā āsavā na saṁvijjanti, vippaṭisārajā āsavā pavaḍḍhanti.</span><br />
</p>
<p id="pp2p5c3p3">
<span class="pali m-text">Sādhu vatāyasmā vippaṭisāraje āsave paṭivinodetvā cittaṁ paññañca bhāvetu.</span><br />
</p>
<p id="pp2p5c3p4">
<span class="pali m-text">Evamāyasmā amunā pañcamena puggalena samasamo bhavissatī”ti.</span><br />
</p>
<p id="pp2p5c4p1">
<span class="pali m-text">Tatra yvāyaṁ puggalo na ārabhati na vippaṭisārī hoti, tañca cetovimuttiṁ paññāvimuttiṁ yathābhūtaṁ nappajānāti, yatthassa te pāpakā akusalā dhammā aparisesā nirujjhanti, so evamassa vacanīyo—</span><br />
</p>
<p id="pp2p5c4p2">
<span class="pali m-text">“āyasmato kho ārambhajā āsavā na saṁvijjanti, vippaṭisārajā āsavā nappavaḍḍhanti.</span><br />
</p>
<p id="pp2p5c4p3">
<span class="pali m-text">Sādhu vatāyasmā cittaṁ paññañca bhāvetu.</span><br />
</p>
<p id="pp2p5c4p4">
<span class="pali m-text">Evamāyasmā amunā pañcamena puggalena samasamo bhavissatī”ti.</span><br />
</p>
<p id="pp2p5c5p1">
<span class="pali m-text">Ime cattāro puggalā amunā pañcamena puggalena evaṁ ovadiyamānā evaṁ anusāsiyamānā anupubbena āsavānaṁ khayaṁ pāpuṇanti.</span><br />
</p>
<p id="pp2p5c6p1">
<span class="pali m-text">Kathañca puggalo datvā avajānāti?</span><br />
</p>
<p id="pp2p5c6p2">
<span class="pali m-text">Idhekacco puggalo yassa puggalassa deti cīvarapiṇḍapātasenāsanagilānapaccayabhesajjaparikkhāraṁ, tassa evaṁ hoti—</span><br />
</p>
<p id="pp2p5c6p3">
<span class="pali m-text">“ahaṁ dammi, ayaṁ paṭiggaṇhātī”ti, tamenaṁ datvā avajānāti.</span><br />
</p>
<p id="pp2p5c6p4">
<span class="pali m-text">Evaṁ puggalo datvā avajānāti.</span><br />
</p>
<p id="pp2p5c7p1">
<span class="pali m-text">Kathañca puggalo saṁvāsena avajānāti?</span><br />
</p>
<p id="pp2p5c7p2">
<span class="pali m-text">Idhekacco puggalo yena puggalena saddhiṁ saṁvasati dve vā tīṇi vā vassāni, tamenaṁ saṁvāsena avajānāti.</span><br />
</p>
<p id="pp2p5c7p3">
<span class="pali m-text">Evaṁ puggalo saṁvāsena avajānāti.</span><br />
</p>
<p id="pp2p5c8p1">
<span class="pali m-text">Kathañca puggalo ādheyyamukho hoti?</span><br />
</p>
<p id="pp2p5c8p2">
<span class="pali m-text">Idhekacco puggalo parassa vaṇṇe vā avaṇṇe vā bhāsiyamāne khippaññeva adhimuccitā hoti.</span><br />
</p>
<p id="pp2p5c8p3">
<span class="pali m-text">Evaṁ puggalo ādheyyamukho hoti.</span><br />
</p>
<p id="pp2p5c9p1">
<span class="pali m-text">Kathañca puggalo lolo hoti?</span><br />
</p>
<p id="pp2p5c9p2">
<span class="pali m-text">Idhekacco puggalo ittarasaddho hoti ittarabhattī ittarapemo ittarappasādo.</span><br />
</p>
<p id="pp2p5c9p3">
<span class="pali m-text">Evaṁ puggalo lolo hoti.</span><br />
</p>
<p id="pp2p5c10p1">
<span class="pali m-text">Kathañca puggalo mando momūho hoti?</span><br />
</p>
<p id="pp2p5c10p2">
<span class="pali m-text">Idhekacco puggalo kusalākusale dhamme na jānāti, sāvajjānavajje dhamme na jānāti, hīnappaṇīte dhamme na jānāti, kaṇhasukkasappaṭibhāge dhamme na jānāti.</span><br />
</p>
<p id="pp2p5c10p3">
<span class="pali m-text">Evaṁ puggalo mando momūho hoti.</span><br />
</p>
<p id="pp2p5c11p1">
<span class="pali m-text">Tattha katame pañca yodhājīvūpamā puggalā?</span><br />
</p>
<p id="pp2p5c11p2">
<span class="pali m-text">Pañca yodhājīvā—</span><br />
</p>
<p id="pp2p5c11p3">
<span class="pali m-text">idhekacco yodhājīvo rajaggaññeva disvā saṁsīdati visīdati na santhambhati na sakkoti saṅgāmaṁ otarituṁ.</span><br />
</p>
<p id="pp2p5c11p4">
<span class="pali m-text">Evarūpopi idhekacco yodhājīvo hoti.</span><br />
</p>
<p id="pp2p5c11p5">
<span class="pali m-text">Ayaṁ paṭhamo yodhājīvo santo saṁvijjamāno lokasmiṁ.</span><br />
</p>
<p id="pp2p5c12p1">
<span class="pali m-text">Puna caparaṁ idhekacco yodhājīvo sahati rajaggaṁ, api ca kho dhajaggaññeva disvā saṁsīdati visīdati na santhambhati na sakkoti saṅgāmaṁ otarituṁ.</span><br />
</p>
<p id="pp2p5c12p2">
<span class="pali m-text">Evarūpopi idhekacco yodhājīvo hoti.</span><br />
</p>
<p id="pp2p5c12p3">
<span class="pali m-text">Ayaṁ dutiyo yodhājīvo santo saṁvijjamāno lokasmiṁ.</span><br />
</p>
<p id="pp2p5c13p1">
<span class="pali m-text">Puna caparaṁ idhekacco yodhājīvo sahati rajaggaṁ sahati dhajaggaṁ, api ca kho ussāraṇaññeva sutvā saṁsīdati visīdati na santhambhati na sakkoti saṅgāmaṁ otarituṁ.</span><br />
</p>
<p id="pp2p5c13p2">
<span class="pali m-text">Evarūpopi idhekacco yodhājīvo hoti.</span><br />
</p>
<p id="pp2p5c13p3">
<span class="pali m-text">Ayaṁ tatiyo yodhājīvo santo saṁvijjamāno lokasmiṁ.</span><br />
</p>
<p id="pp2p5c14p1">
<span class="pali m-text">Puna caparaṁ idhekacco yodhājīvo sahati rajaggaṁ sahati dhajaggaṁ sahati ussāraṇaṁ, api ca kho sampahāre haññati byāpajjati.</span><br />
</p>
<p id="pp2p5c14p2">
<span class="pali m-text">Evarūpopi idhekacco yodhājīvo hoti.</span><br />
</p>
<p id="pp2p5c14p3">
<span class="pali m-text">Ayaṁ catuttho yodhājīvo santo saṁvijjamāno lokasmiṁ.</span><br />
</p>
<p id="pp2p5c15p1">
<span class="pali m-text">Puna caparaṁ idhekacco yodhājīvo sahati rajaggaṁ sahati dhajaggaṁ sahati ussāraṇaṁ sahati sampahāraṁ.</span><br />
</p>
<p id="pp2p5c15p2">
<span class="pali m-text">So taṁ saṅgāmaṁ abhivijinitvā vijitasaṅgāmo tameva saṅgāmasīsaṁ ajjhāvasati.</span><br />
</p>
<p id="pp2p5c15p3">
<span class="pali m-text">Evarūpopi idhekacco yodhājīvo hoti.</span><br />
</p>
<p id="pp2p5c15p4">
<span class="pali m-text">Ayaṁ pañcamo yodhājīvo santo saṁvijjamāno lokasmiṁ.</span><br />
</p>
<p id="pp2p5c15p5">
<span class="pali m-text">Ime pañca yodhājīvā santo saṁvijjamānā lokasmiṁ.</span><br />
</p>
<p id="pp2p5c16p1">
<span class="pali m-text">Evamevaṁ pañcime yodhājīvūpamā puggalā santo saṁvijjamānā bhikkhūsu.</span><br />
</p>
<p id="pp2p5c16p2">
<span class="pali m-text">Katame pañca?</span><br />
</p>
<p id="pp2p5c17p1">
<span class="pali m-text">Idhekacco bhikkhu rajaggaññeva disvā saṁsīdati visīdati na santhambhati na sakkoti brahmacariyaṁ sandhāretuṁ, sikkhādubbalyaṁ āvikatvā sikkhaṁ paccakkhāya hīnāyāvattati.</span><br />
</p>
<p id="pp2p5c17p2">
<span class="pali m-text">Kimassa rajaggasmiṁ?</span><br />
</p>
<p id="pp2p5c17p3">
<span class="pali m-text">Idha bhikkhu suṇāti—</span><br />
</p>
<p id="pp2p5c17p4">
<span class="pali m-text">“asukasmiṁ nāma gāme vā nigame vā itthī vā kumārī vā abhirūpā dassanīyā pāsādikā paramāya vaṇṇapokkharatāya samannāgatā”ti.</span><br />
</p>
<p id="pp2p5c17p5">
<span class="pali m-text">So taṁ sutvā saṁsīdati visīdati na santhambhati na sakkoti brahmacariyaṁ sandhāretuṁ, sikkhādubbalyaṁ āvikatvā sikkhaṁ paccakkhāya hīnāyāvattati.</span><br />
</p>
<p id="pp2p5c17p6">
<span class="pali m-text">Idamassa rajaggasmiṁ.</span><br />
</p>
<p id="pp2p5c18p1">
<span class="pali m-text">Seyyathāpi so yodhājīvo rajaggaññeva disvā saṁsīdati visīdati na santhambhati na sakkoti saṅgāmaṁ otarituṁ, tathūpamo ayaṁ puggalo.</span><br />
</p>
<p id="pp2p5c18p2">
<span class="pali m-text">Evarūpopi idhekacco puggalo hoti.</span><br />
</p>
<p id="pp2p5c18p3">
<span class="pali m-text">Ayaṁ paṭhamo yodhājīvūpamo puggalo santo saṁvijjamāno bhikkhūsu.</span><br />
</p>
<p id="pp2p5c19p1">
<span class="pali m-text">Puna caparaṁ idhekacco bhikkhu sahati rajaggaṁ, api ca kho dhajaggaññeva disvā saṁsīdati visīdati na santhambhati na sakkoti brahmacariyaṁ sandhāretuṁ, sikkhādubbalyaṁ āvikatvā sikkhaṁ paccakkhāya hīnāyāvattati.</span><br />
</p>
<p id="pp2p5c19p2">
<span class="pali m-text">Kimassa dhajaggasmiṁ?</span><br />
</p>
<p id="pp2p5c19p3">
<span class="pali m-text">Idha bhikkhu na heva kho suṇāti—</span><br />
</p>
<p id="pp2p5c19p4">
<span class="pali m-text">“asukasmiṁ nāma gāme vā nigame vā itthī vā kumārī vā abhirūpā dassanīyā pāsādikā paramāya vaṇṇapokkharatāya samannāgatā”ti, api ca kho sāmaṁ passati itthiṁ vā kumāriṁ vā abhirūpaṁ dassanīyaṁ pāsādikaṁ paramāya vaṇṇapokkharatāya samannāgataṁ.</span><br />
</p>
<p id="pp2p5c19p5">
<span class="pali m-text">So taṁ disvā saṁsīdati visīdati na santhambhati na sakkoti brahmacariyaṁ sandhāretuṁ, sikkhādubbalyaṁ āvikatvā sikkhaṁ paccakkhāya hīnāyāvattati.</span><br />
</p>
<p id="pp2p5c19p6">
<span class="pali m-text">Idamassa dhajaggasmiṁ.</span><br />
</p>
<p id="pp2p5c20p1">
<span class="pali m-text">Seyyathāpi so yodhājīvo sahati rajaggaṁ, api ca kho dhajaggaññeva disvā saṁsīdati visīdati na santhambhati na sakkoti saṅgāmaṁ otarituṁ, tathūpamo ayaṁ puggalo.</span><br />
</p>
<p id="pp2p5c20p2">
<span class="pali m-text">Evarūpopi idhekacco puggalo hoti.</span><br />
</p>
<p id="pp2p5c20p3">
<span class="pali m-text">Ayaṁ dutiyo yodhājīvūpamo puggalo santo saṁvijjamāno bhikkhūsu.</span><br />
</p>
<p id="pp2p5c21p1">
<span class="pali m-text">Puna caparaṁ idhekacco bhikkhu sahati rajaggaṁ sahati dhajaggaṁ, api ca kho ussāraṇaññeva sutvā saṁsīdati visīdati na santhambhati na sakkoti brahmacariyaṁ sandhāretuṁ, sikkhādubbalyaṁ āvikatvā sikkhaṁ paccakkhāya hīnāyāvattati.</span><br />
</p>
<p id="pp2p5c21p2">
<span class="pali m-text">Kimassa ussāraṇāya?</span><br />
</p>
<p id="pp2p5c21p3">
<span class="pali m-text">Idha bhikkhuṁ araññagataṁ vā rukkhamūlagataṁ vā suññāgāragataṁ vā mātugāmo upasaṅkamitvā ūhasati ullapati ujjagghati uppaṇḍeti.</span><br />
</p>
<p id="pp2p5c21p4">
<span class="pali m-text">So mātugāmena ūhasiyamāno ullapiyamāno ujjagghiyamāno uppaṇḍiyamāno saṁsīdati visīdati na santhambhati na sakkoti brahmacariyaṁ sandhāretuṁ, sikkhādubbalyaṁ āvikatvā sikkhaṁ paccakkhāya hīnāyāvattati.</span><br />
</p>
<p id="pp2p5c21p5">
<span class="pali m-text">Idamassa ussāraṇāya.</span><br />
</p>
<p id="pp2p5c22p1">
<span class="pali m-text">Seyyathāpi so yodhājīvo sahati rajaggaṁ sahati dhajaggaṁ, api ca kho ussāraṇaññeva sutvā saṁsīdati visīdati na santhambhati na sakkoti saṅgāmaṁ otarituṁ, tathūpamo ayaṁ puggalo.</span><br />
</p>
<p id="pp2p5c22p2">
<span class="pali m-text">Evarūpopi idhekacco puggalo hoti.</span><br />
</p>
<p id="pp2p5c22p3">
<span class="pali m-text">Ayaṁ tatiyo yodhājīvūpamo puggalo santo saṁvijjamāno bhikkhūsu.</span><br />
</p>
<p id="pp2p5c23p1">
<span class="pali m-text">Puna caparaṁ idhekacco bhikkhu sahati rajaggaṁ sahati dhajaggaṁ sahati ussāraṇaṁ, api ca kho sampahāre haññati byāpajjati.</span><br />
</p>
<p id="pp2p5c23p2">
<span class="pali m-text">Kimassa sampahārasmiṁ?</span><br />
</p>
<p id="pp2p5c23p3">
<span class="pali m-text">Idha bhikkhuṁ araññagataṁ vā rukkhamūlagataṁ vā suññāgāragataṁ vā mātugāmo upasaṅkamitvā abhinisīdati abhinipajjati ajjhottharati.</span><br />
</p>
<p id="pp2p5c23p4">
<span class="pali m-text">So mātugāmena abhinisīdiyamāno abhinipajjiyamāno ajjhotthariyamāno sikkhaṁ appaccakkhāya dubbalyaṁ anāvikatvā methunaṁ dhammaṁ paṭisevati.</span><br />
</p>
<p id="pp2p5c23p5">
<span class="pali m-text">Idamassa sampahārasmiṁ.</span><br />
</p>
<p id="pp2p5c24p1">
<span class="pali m-text">Seyyathāpi so yodhājīvo sahati rajaggaṁ sahati dhajaggaṁ sahati ussāraṇaṁ, api ca kho sampahāre haññati byāpajjati, tathūpamo ayaṁ puggalo.</span><br />
</p>
<p id="pp2p5c24p2">
<span class="pali m-text">Evarūpopi idhekacco puggalo hoti.</span><br />
</p>
<p id="pp2p5c24p3">
<span class="pali m-text">Ayaṁ catuttho yodhājīvūpamo puggalo santo saṁvijjamāno bhikkhūsu.</span><br />
</p>
<p id="pp2p5c25p1">
<span class="pali m-text">Puna caparaṁ idhekacco bhikkhu sahati rajaggaṁ sahati dhajaggaṁ sahati ussāraṇaṁ sahati sampahāraṁ.</span><br />
</p>
<p id="pp2p5c25p2">
<span class="pali m-text">So taṁ saṅgāmaṁ abhivijinitvā vijitasaṅgāmo tameva saṅgāmasīsaṁ ajjhāvasati.</span><br />
</p>
<p id="pp2p5c25p3">
<span class="pali m-text">Kimassa saṅgāmavijayasmiṁ?</span><br />
</p>
<p id="pp2p5c25p4">
<span class="pali m-text">Idha bhikkhuṁ araññagataṁ vā rukkhamūlagataṁ vā suññāgāragataṁ vā mātugāmo upasaṅkamitvā abhinisīdati abhinipajjati ajjhottharati.</span><br />
</p>
<p id="pp2p5c25p5">
<span class="pali m-text">So mātugāmena abhinisīdiyamāno abhinipajjiyamāno ajjhotthariyamāno viniveṭhetvā vinimocetvā yena kāmaṁ pakkamati.</span><br />
</p>
<p id="pp2p5c26p1">
<span class="pali m-text">So vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ.</span><br />
</p>
<p id="pp2p5c26p2">
<span class="pali m-text">So araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
</p>
<p id="pp2p5c26p3">
<span class="pali m-text">So abhijjhaṁ loke pahāya vigatābhijjhena cetasā viharati, abhijjhāya cittaṁ parisodheti;</span><br />
</p>
<p id="pp2p5c26p4">
<span class="pali m-text">byāpādapadosaṁ pahāya abyāpannacitto viharati, sabbapāṇabhūtahitānukampī byāpādapadosā cittaṁ parisodheti;</span><br />
</p>
<p id="pp2p5c26p5">
<span class="pali m-text">thinamiddhaṁ pahāya vigatathinamiddho viharati ālokasaññī sato sampajāno, thinamiddhā cittaṁ parisodheti;</span><br />
</p>
<p id="pp2p5c26p6">
<span class="pali m-text">uddhaccakukkuccaṁ pahāya anuddhato viharati ajjhattaṁ vūpasantacitto, uddhaccakukkuccā cittaṁ parisodheti;</span><br />
</p>
<p id="pp2p5c26p7">
<span class="pali m-text">vicikicchaṁ pahāya tiṇṇavicikiccho viharati akathaṅkathī kusalesu dhammesu, vicikicchāya cittaṁ parisodheti.</span><br />
</p>
<p id="pp2p5c27p1">
<span class="pali m-text">So ime pañca nīvaraṇe pahāya cetaso upakkilese paññāya dubbalīkaraṇe vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati;</span><br />
</p>
<p id="pp2p5c27p2">
<span class="pali m-text">vitakkavicārānaṁ vūpasamā dutiyaṁ jhānaṁ …pe…</span><br />
</p>
<p id="pp2p5c27p3">
<span class="pali m-text">tatiyaṁ jhānaṁ …pe…</span><br />
</p>
<p id="pp2p5c27p4">
<span class="pali m-text">catutthaṁ jhānaṁ upasampajja viharati.</span><br />
</p>
<p id="pp2p5c28p1">
<span class="pali m-text">So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmeti.</span><br />
</p>
<p id="pp2p5c28p2">
<span class="pali m-text">So “idaṁ dukkhan”ti yathābhūtaṁ pajānāti, “ayaṁ dukkhasamudayo”ti yathābhūtaṁ pajānāti, “ayaṁ dukkhanirodho”ti yathābhūtaṁ pajānāti, “ayaṁ dukkhanirodhagāminī paṭipadā”ti yathābhūtaṁ pajānāti,</span><br />
</p>
<p id="pp2p5c28p3">
<span class="pali m-text">“ime āsavā”ti yathābhūtaṁ pajānāti, “ayaṁ āsavasamudayo”ti yathābhūtaṁ pajānāti, “ayaṁ āsavanirodho”ti yathābhūtaṁ pajānāti, “ayaṁ āsavanirodhagāminī paṭipadā”ti yathābhūtaṁ pajānāti.</span><br />
</p>
<p id="pp2p5c29p1">
<span class="pali m-text">Tassa evaṁ jānato evaṁ passato kāmāsavāpi cittaṁ vimuccati, bhavāsavāpi cittaṁ vimuccati, avijjāsavāpi cittaṁ vimuccati.</span><br />
</p>
<p id="pp2p5c29p2">
<span class="pali m-text">Vimuttasmiṁ vimuttamiti ñāṇaṁ hoti.</span><br />
</p>
<p id="pp2p5c29p3">
<span class="pali m-text">“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti pajānāti.</span><br />
</p>
<p id="pp2p5c29p4">
<span class="pali m-text">Idamassa saṅgāmavijayasmiṁ.</span><br />
</p>
<p id="pp2p5c29p5">
<span class="pali m-text">Seyyathāpi so yodhājīvo sahati rajaggaṁ sahati dhajaggaṁ sahati ussāraṇaṁ sahati sampahāraṁ, so taṁ saṅgāmaṁ abhivijinitvā vijitasaṅgāmo tameva saṅgāmasīsaṁ ajjhāvasati, tathūpamo ayaṁ puggalo.</span><br />
</p>
<p id="pp2p5c29p6">
<span class="pali m-text">Evarūpopi idhekacco puggalo hoti.</span><br />
</p>
<p id="pp2p5c29p7">
<span class="pali m-text">Ayaṁ pañcamo yodhājīvūpamo puggalo santo saṁvijjamāno bhikkhūsu.</span><br />
</p>
<p id="pp2p5c30p1">
<span class="pali m-text">Ime pañca yodhājīvūpamā puggalā santo saṁvijjamānā bhikkhūsu.</span><br />
</p>
<p id="pp2p5c31p1">
<span class="pali m-text">Tattha katame pañca piṇḍapātikā?</span><br />
</p>
<p id="pp2p5c31p2">
<span class="pali m-text">Mandattā momūhattā piṇḍapātiko hoti, pāpiccho icchāpakato piṇḍapātiko hoti, ummādā cittavikkhepā piṇḍapātiko hoti, “vaṇṇitaṁ buddhehi buddhasāvakehī”ti piṇḍapātiko hoti, api ca appicchataṁyeva nissāya santuṭṭhiṁyeva nissāya sallekhaṁyeva nissāya idamatthitaṁyeva nissāya piṇḍapātiko hoti.</span><br />
</p>
<p id="pp2p5c31p3">
<span class="pali m-text">Tatra yvāyaṁ piṇḍapātiko appicchataṁyeva nissāya santuṭṭhiṁyeva nissāya sallekhaṁyeva nissāya idamatthitaṁyeva nissāya piṇḍapātiko, ayaṁ imesaṁ pañcannaṁ piṇḍapātikānaṁ aggo ca seṭṭho ca pāmokkho ca uttamo ca pavaro ca.</span><br />
</p>
<p id="pp2p5c32p1">
<span class="pali m-text">Seyyathāpi nāma gavā khīraṁ, khīramhā dadhi, dadhimhā navanītaṁ, navanītamhā sappi, sappimhā sappimaṇḍo, sappimaṇḍaṁ tattha aggamakkhāyati;</span><br />
</p>
<p id="pp2p5c32p2">
<span class="pali m-text">evamevaṁ yvāyaṁ piṇḍapātiko appicchataṁyeva nissāya santuṭṭhiṁyeva nissāya sallekhaṁyeva nissāya idamatthitaṁyeva nissāya piṇḍapātiko hoti, ayaṁ imesaṁ pañcannaṁ piṇḍapātikānaṁ aggo ca seṭṭho ca pāmokkho ca uttamo ca pavaro ca.</span><br />
</p>
<p id="pp2p5c32p3">
<span class="pali m-text">Ime pañca piṇḍapātikā.</span><br />
</p>
<p id="pp2p5c33p1">
<span class="pali m-text">Tattha katame pañca khalupacchābhattikā …pe…</span><br />
</p>
<p id="pp2p5c33p2">
<span class="pali m-text">pañca ekāsanikā …pe…</span><br />
</p>
<p id="pp2p5c33p3">
<span class="pali m-text">pañca paṁsukūlikā …pe…</span><br />
</p>
<p id="pp2p5c33p4">
<span class="pali m-text">pañca tecīvarikā …pe…</span><br />
</p>
<p id="pp2p5c33p5">
<span class="pali m-text">pañca āraññikā …pe…</span><br />
</p>
<p id="pp2p5c33p6">
<span class="pali m-text">pañca rukkhamūlikā …pe…</span><br />
</p>
<p id="pp2p5c33p7">
<span class="pali m-text">pañca abbhokāsikā …pe…</span><br />
</p>
<p id="pp2p5c33p8">
<span class="pali m-text">pañca nesajjikā …pe…</span><br />
</p>
<p id="pp2p5c33p9">
<span class="pali m-text">pañca yathāsanthatikā …pe….</span><br />
</p>
<p id="pp2p5c34p1">
<span class="pali m-text">Tattha katame pañca sosānikā?</span><br />
</p>
<p id="pp2p5c34p2">
<span class="pali m-text">Mandattā momūhattā sosāniko hoti, pāpiccho icchāpakato sosāniko hoti, ummādā cittavikkhepā sosāniko hoti, “vaṇṇitaṁ buddhehi buddhasāvakehī”ti sosāniko hoti, api ca appicchataṁyeva nissāya santuṭṭhiṁyeva nissāya sallekhaṁyeva nissāya idamatthitaṁyeva nissāya sosāniko hoti.</span><br />
</p>
<p id="pp2p5c34p3">
<span class="pali m-text">Tatra yvāyaṁ sosāniko appicchataṁyeva nissāya santuṭṭhiṁyeva nissāya sallekhaṁyeva nissāya idamatthitaṁyeva nissāya sosāniko, ayaṁ imesaṁ pañcannaṁ sosānikānaṁ aggo ca seṭṭho ca pāmokkho ca uttamo ca pavaro ca.</span><br />
</p>
<p id="pp2p5c35p1">
<span class="pali m-text">Seyyathāpi nāma gavā khīraṁ, khīramhā dadhi, dadhimhā navanītaṁ, navanītamhā sappi, sappimhā sappimaṇḍo, sappimaṇḍaṁ tattha aggamakkhāyati;</span><br />
</p>
<p id="pp2p5c35p2">
<span class="pali m-text">evamevaṁ yvāyaṁ sosāniko appicchataṁyeva nissāya santuṭṭhiṁyeva nissāya sallekhaṁyeva nissāya idamatthitaṁyeva nissāya sosāniko hoti, ayaṁ imesaṁ pañcannaṁ sosānikānaṁ aggo ca seṭṭho ca pāmokkho ca uttamo ca pavaro ca.</span><br />
</p>
<p id="pp2p5c35p3">
<span class="pali m-text">Ime pañca sosānikā.</span><br />
</p>
<p id="pp2p5c36p1">
<span class="pali m-text">Pañcakaniddeso.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>