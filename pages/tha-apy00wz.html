<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy00wz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy00wz.html" />
  <meta property="og:description" content="Subhūtivagga 4. Pañcasīlasamādāniyattheraapadāna “Nagare candavatiyā, bhatako āsahaṁ tadā; Parakammāyane yutto, pabbajjaṁ na labhāmahaṁ. Mahandhakārapihitā, tividhaggīhi ḍayhare; Kena nu kho upāyena, visaṁyutto bhave ahaṁ. Deyyadhammo ca me natthi, varāko bhatako ahaṁ; Yannūnāhaṁ pañcasīlaṁ, rakkheyyaṁ paripūrayaṁ. Anomadassissa munino, nisabho nāma sāvako; Tamahaṁ upasaṅkamma, pañcasikkhāpadaggahiṁ. Vassasatasahassāni, āyu vijjati tāvade; Tāvatā pañcasīlāni …" />
  <meta name="twitter:description" content="Subhūtivagga 4. Pañcasīlasamādāniyattheraapadāna “Nagare candavatiyā, bhatako āsahaṁ tadā; Parakammāyane yutto, pabbajjaṁ na labhāmahaṁ. Mahandhakārapihitā, tividhaggīhi ḍayhare; Kena nu kho upāyena, visaṁyutto bhave ahaṁ. Deyyadhammo ca me natthi, varāko bhatako ahaṁ; Yannūnāhaṁ pañcasīlaṁ, rakkheyyaṁ paripūrayaṁ. Anomadassissa munino, nisabho nāma sāvako; Tamahaṁ upasaṅkamma, pañcasikkhāpadaggahiṁ. Vassasatasahassāni, āyu vijjati tāvade; Tāvatā pañcasīlāni …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="subhutivagga">
<h2><a href="#subhutivagga">Subhūtivagga</a></h2>
<section id="pancasilasamadaniyattheraapadana">
<h3><a href="#pancasilasamadaniyattheraapadana">4. Pañcasīlasamādāniyattheraapadāna</a></h3>
<p id="tha-ap26c1p1">
<span class="m-text m-primary">“Nagare candavatiyā,</span><br />
</p>
<p id="tha-ap26c1p2">
<span class="m-text m-primary">bhatako āsahaṁ tadā;</span><br />
</p>
<p id="tha-ap26c1p3">
<span class="m-text m-primary">Parakammāyane yutto,</span><br />
</p>
<p id="tha-ap26c1p4">
<span class="m-text m-primary">pabbajjaṁ na labhāmahaṁ.</span><br />
</p>
<p id="tha-ap26c2p1">
<span class="m-text m-primary">Mahandhakārapihitā,</span><br />
</p>
<p id="tha-ap26c2p2">
<span class="m-text m-primary">tividhaggīhi ḍayhare;</span><br />
</p>
<p id="tha-ap26c2p3">
<span class="m-text m-primary">Kena nu kho upāyena,</span><br />
</p>
<p id="tha-ap26c2p4">
<span class="m-text m-primary">visaṁyutto bhave ahaṁ.</span><br />
</p>
<p id="tha-ap26c3p1">
<span class="m-text m-primary">Deyyadhammo ca me natthi,</span><br />
</p>
<p id="tha-ap26c3p2">
<span class="m-text m-primary">varāko bhatako ahaṁ;</span><br />
</p>
<p id="tha-ap26c3p3">
<span class="m-text m-primary">Yannūnāhaṁ pañcasīlaṁ,</span><br />
</p>
<p id="tha-ap26c3p4">
<span class="m-text m-primary">rakkheyyaṁ paripūrayaṁ.</span><br />
</p>
<p id="tha-ap26c4p1">
<span class="m-text m-primary">Anomadassissa munino,</span><br />
</p>
<p id="tha-ap26c4p2">
<span class="m-text m-primary">nisabho nāma sāvako;</span><br />
</p>
<p id="tha-ap26c4p3">
<span class="m-text m-primary">Tamahaṁ upasaṅkamma,</span><br />
</p>
<p id="tha-ap26c4p4">
<span class="m-text m-primary">pañcasikkhāpadaggahiṁ.</span><br />
</p>
<p id="tha-ap26c5p1">
<span class="m-text m-primary">Vassasatasahassāni,</span><br />
</p>
<p id="tha-ap26c5p2">
<span class="m-text m-primary">āyu vijjati tāvade;</span><br />
</p>
<p id="tha-ap26c5p3">
<span class="m-text m-primary">Tāvatā pañcasīlāni,</span><br />
</p>
<p id="tha-ap26c5p4">
<span class="m-text m-primary">paripuṇṇāni gopayiṁ.</span><br />
</p>
<p id="tha-ap26c6p1">
<span class="m-text m-primary">Maccukāle ca sampatte,</span><br />
</p>
<p id="tha-ap26c6p2">
<span class="m-text m-primary">devā assāsayanti maṁ;</span><br />
</p>
<p id="tha-ap26c6p3">
<span class="m-text m-primary">‘Ratho sahassayutto te,</span><br />
</p>
<p id="tha-ap26c6p4">
<span class="m-text m-primary">mārisāyaṁ upaṭṭhito’.</span><br />
</p>
<p id="tha-ap26c7p1">
<span class="m-text m-primary">Vattante carime citte,</span><br />
</p>
<p id="tha-ap26c7p2">
<span class="m-text m-primary">mama sīlaṁ anussariṁ;</span><br />
</p>
<p id="tha-ap26c7p3">
<span class="m-text m-primary">Tena kammena sukatena,</span><br />
</p>
<p id="tha-ap26c7p4">
<span class="m-text m-primary">tāvatiṁsaṁ agacchahaṁ.</span><br />
</p>
<p id="tha-ap26c8p1">
<span class="m-text m-primary">Tiṁsakkhattuñca devindo,</span><br />
</p>
<p id="tha-ap26c8p2">
<span class="m-text m-primary">devarajjamakārayiṁ;</span><br />
</p>
<p id="tha-ap26c8p3">
<span class="m-text m-primary">Dibbasukhaṁ anubhaviṁ,</span><br />
</p>
<p id="tha-ap26c8p4">
<span class="m-text m-primary">accharāhi purakkhato.</span><br />
</p>
<p id="tha-ap26c9p1">
<span class="m-text m-primary">Pañcasattatikkhattuñca,</span><br />
</p>
<p id="tha-ap26c9p2">
<span class="m-text m-primary">cakkavattī ahosahaṁ;</span><br />
</p>
<p id="tha-ap26c9p3">
<span class="m-text m-primary">Padesarajjaṁ vipulaṁ,</span><br />
</p>
<p id="tha-ap26c9p4">
<span class="m-text m-primary">gaṇanāto asaṅkhiyaṁ.</span><br />
</p>
<p id="tha-ap26c10p1">
<span class="m-text m-primary">Devalokā cavitvāna,</span><br />
</p>
<p id="tha-ap26c10p2">
<span class="m-text m-primary">sukkamūlena codito;</span><br />
</p>
<p id="tha-ap26c10p3">
<span class="m-text m-primary">Pure vesāliyaṁ jāto,</span><br />
</p>
<p id="tha-ap26c10p4">
<span class="m-text m-primary">mahāsāle suaḍḍhake.</span><br />
</p>
<p id="tha-ap26c11p1">
<span class="m-text m-primary">Vassūpanāyike kāle,</span><br />
</p>
<p id="tha-ap26c11p2">
<span class="m-text m-primary">dippante jinasāsane;</span><br />
</p>
<p id="tha-ap26c11p3">
<span class="m-text m-primary">Mātā ca me pitā ceva,</span><br />
</p>
<p id="tha-ap26c11p4">
<span class="m-text m-primary">pañcasikkhāpadaggahuṁ.</span><br />
</p>
<p id="tha-ap26c12p1">
<span class="m-text m-primary">Saha sutvānahaṁ sīlaṁ,</span><br />
</p>
<p id="tha-ap26c12p2">
<span class="m-text m-primary">mama sīlaṁ anussariṁ;</span><br />
</p>
<p id="tha-ap26c12p3">
<span class="m-text m-primary">Ekāsane nisīditvā,</span><br />
</p>
<p id="tha-ap26c12p4">
<span class="m-text m-primary">arahattamapāpuṇiṁ.</span><br />
</p>
<p id="tha-ap26c13p1">
<span class="m-text m-primary">**Jātiyā pañcavassena**,</span><br />
</p>
<p id="tha-ap26c13p2">
<span class="m-text m-primary">arahattamapāpuṇiṁ;</span><br />
</p>
<p id="tha-ap26c13p3">
<span class="m-text m-primary">Upasampādayi buddho,</span><br />
</p>
<p id="tha-ap26c13p4">
<span class="m-text m-primary">guṇamaññāya cakkhumā.</span><br />
</p>
<p id="tha-ap26c14p1">
<span class="m-text m-primary">Paripuṇṇāni gopetvā,</span><br />
</p>
<p id="tha-ap26c14p2">
<span class="m-text m-primary">pañcasikkhāpadānahaṁ;</span><br />
</p>
<p id="tha-ap26c14p3">
<span class="m-text m-primary">Aparimeyye ito kappe,</span><br />
</p>
<p id="tha-ap26c14p4">
<span class="m-text m-primary">vinipātaṁ na gacchahaṁ.</span><br />
</p>
<p id="tha-ap26c15p1">
<span class="m-text m-primary">Svāhaṁ yasamanubhaviṁ,</span><br />
</p>
<p id="tha-ap26c15p2">
<span class="m-text m-primary">tesaṁ sīlāna vāhasā;</span><br />
</p>
<p id="tha-ap26c15p3">
<span class="m-text m-primary">Kappakoṭimpi kittento,</span><br />
</p>
<p id="tha-ap26c15p4">
<span class="m-text m-primary">kittaye ekadesakaṁ.</span><br />
</p>
<p id="tha-ap26c16p1">
<span class="m-text m-primary">Pañca sīlāni gopetvā,</span><br />
</p>
<p id="tha-ap26c16p2">
<span class="m-text m-primary">tayo hetū labhāmahaṁ;</span><br />
</p>
<p id="tha-ap26c16p3">
<span class="m-text m-primary">Dīghāyuko mahābhogo,</span><br />
</p>
<p id="tha-ap26c16p4">
<span class="m-text m-primary">tikkhapañño bhavāmahaṁ.</span><br />
</p>
<p id="tha-ap26c17p1">
<span class="m-text m-primary">Saṅkittento ca sabbesaṁ,</span><br />
</p>
<p id="tha-ap26c17p2">
<span class="m-text m-primary">adhimattañca porisaṁ;</span><br />
</p>
<p id="tha-ap26c17p3">
<span class="m-text m-primary">Bhavābhave saṁsaritvā,</span><br />
</p>
<p id="tha-ap26c17p4">
<span class="m-text m-primary">ete ṭhāne labhāmahaṁ.</span><br />
</p>
<p id="tha-ap26c18p1">
<span class="m-text m-primary">Aparimeyyasīlesu,</span><br />
</p>
<p id="tha-ap26c18p2">
<span class="m-text m-primary">vattantā jinasāvakā;</span><br />
</p>
<p id="tha-ap26c18p3">
<span class="m-text m-primary">Bhavesu yadi rajjeyyuṁ,</span><br />
</p>
<p id="tha-ap26c18p4">
<span class="m-text m-primary">vipāko kīdiso bhave.</span><br />
</p>
<p id="tha-ap26c19p1">
<span class="m-text m-primary">Suciṇṇaṁ me pañcasīlaṁ,</span><br />
</p>
<p id="tha-ap26c19p2">
<span class="m-text m-primary">bhatakena tapassinā;</span><br />
</p>
<p id="tha-ap26c19p3">
<span class="m-text m-primary">Tena sīlenahaṁ ajja,</span><br />
</p>
<p id="tha-ap26c19p4">
<span class="m-text m-primary">mocayiṁ sabbabandhanā.</span><br />
</p>
<p id="tha-ap26c20p1">
<span class="m-text m-primary">Aparimeyye ito kappe,</span><br />
</p>
<p id="tha-ap26c20p2">
<span class="m-text m-primary">pañca sīlāni gopayiṁ;</span><br />
</p>
<p id="tha-ap26c20p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap26c20p4">
<span class="m-text m-primary">pañcasīlānidaṁ phalaṁ.</span><br />
</p>
<p id="tha-ap26c21p1">
<span class="m-text m-primary">Paṭisambhidā catasso,</span><br />
</p>
<p id="tha-ap26c21p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap26c21p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap26c21p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap26c22p1">
<span class="m-text m-primary">Itthaṁ sudaṁ āyasmā pañcasīlasamādāniyo thero imā gāthāyo abhāsitthāti.</span><br />
</p>
<p id="tha-ap26c23p1">
<span class="m-text m-primary">Pañcasīlasamādāniyattherassāpadānaṁ catutthaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>