<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/psy002p007z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Paṭisambhidāmagga" />
  <meta name="twitter:title" content="Paṭisambhidāmagga" />
  <meta property="og:url" content="https://www.theravadan.org/pages/psy002p007z.html" />
  <meta property="og:description" content="2 Yuganaddhavagga 2.7. Dhammacakkakathā 2.7.1. Saccavāra Ekaṁ samayaṁ bhagavā bārāṇasiyaṁ viharati …pe… iti hidaṁ āyasmato koṇḍaññassa “aññāsikoṇḍañño” tveva nāmaṁ ahosi. “Idaṁ dukkhaṁ ariyasaccan”ti pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. Cakkhuṁ udapādīti— kenaṭṭhena? Ñāṇa …" />
  <meta name="twitter:description" content="2 Yuganaddhavagga 2.7. Dhammacakkakathā 2.7.1. Saccavāra Ekaṁ samayaṁ bhagavā bārāṇasiyaṁ viharati …pe… iti hidaṁ āyasmato koṇḍaññassa “aññāsikoṇḍañño” tveva nāmaṁ ahosi. “Idaṁ dukkhaṁ ariyasaccan”ti pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. Cakkhuṁ udapādīti— kenaṭṭhena? Ñāṇa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<section id="yuganaddhavagga">
<h2><a href="#yuganaddhavagga">2 Yuganaddhavagga</a></h2>
<section id="dhammacakkakatha">
<h3><a href="#dhammacakkakatha">2.7. Dhammacakkakathā</a></h3>
<section id="saccavara">
<h4><a href="#saccavara">2.7.1. Saccavāra</a></h4>
<p id="ps2p7c1p1">
<span class="m-text m-primary">Ekaṁ samayaṁ bhagavā bārāṇasiyaṁ viharati …pe…</span><br />
</p>
<p id="ps2p7c1p2">
<span class="m-text m-primary">iti hidaṁ āyasmato koṇḍaññassa “aññāsikoṇḍañño” tveva nāmaṁ ahosi.</span><br />
</p>
<p id="ps2p7c2p1">
<span class="m-text m-primary">“Idaṁ dukkhaṁ ariyasaccan”ti pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
</p>
<p id="ps2p7c3p1">
<span class="m-text m-primary">Cakkhuṁ udapādīti—</span><br />
</p>
<p id="ps2p7c3p2">
<span class="m-text m-primary">kenaṭṭhena?</span><br />
</p>
<p id="ps2p7c3p3">
<span class="m-text m-primary">Ñāṇaṁ udapādīti—</span><br />
</p>
<p id="ps2p7c3p4">
<span class="m-text m-primary">kenaṭṭhena?</span><br />
</p>
<p id="ps2p7c3p5">
<span class="m-text m-primary">Paññā udapādīti—</span><br />
</p>
<p id="ps2p7c3p6">
<span class="m-text m-primary">kenaṭṭhena?</span><br />
</p>
<p id="ps2p7c3p7">
<span class="m-text m-primary">Vijjā udapādīti—</span><br />
</p>
<p id="ps2p7c3p8">
<span class="m-text m-primary">kenaṭṭhena?</span><br />
</p>
<p id="ps2p7c3p9">
<span class="m-text m-primary">Āloko udapādīti—</span><br />
</p>
<p id="ps2p7c3p10">
<span class="m-text m-primary">kenaṭṭhena?</span><br />
</p>
<p id="ps2p7c3p11">
<span class="m-text m-primary">**Cakkhuṁ udapādī**ti—</span><br />
</p>
<p id="ps2p7c3p12">
<span class="m-text m-primary">dassanaṭṭhena.</span><br />
</p>
<p id="ps2p7c3p13">
<span class="m-text m-primary">**Ñāṇaṁ udapādī**ti—</span><br />
</p>
<p id="ps2p7c3p14">
<span class="m-text m-primary">ñātaṭṭhena.</span><br />
</p>
<p id="ps2p7c3p15">
<span class="m-text m-primary">**Paññā udapādī**ti—</span><br />
</p>
<p id="ps2p7c3p16">
<span class="m-text m-primary">pajānanaṭṭhena.</span><br />
</p>
<p id="ps2p7c3p17">
<span class="m-text m-primary">**Vijjā udapādī**ti—</span><br />
</p>
<p id="ps2p7c3p18">
<span class="m-text m-primary">paṭivedhaṭṭhena.</span><br />
</p>
<p id="ps2p7c3p19">
<span class="m-text m-primary">**Āloko udapādī**ti—</span><br />
</p>
<p id="ps2p7c3p20">
<span class="m-text m-primary">obhāsaṭṭhena.</span><br />
</p>
<p id="ps2p7c4p1">
<span class="m-text m-primary">Cakkhuṁ dhammo, dassanaṭṭho attho.</span><br />
</p>
<p id="ps2p7c4p2">
<span class="m-text m-primary">Ñāṇaṁ dhammo, ñātaṭṭho attho.</span><br />
</p>
<p id="ps2p7c4p3">
<span class="m-text m-primary">Paññā dhammo, pajānanaṭṭho attho.</span><br />
</p>
<p id="ps2p7c4p4">
<span class="m-text m-primary">Vijjā dhammo, paṭivedhaṭṭho attho.</span><br />
</p>
<p id="ps2p7c4p5">
<span class="m-text m-primary">Āloko dhammo, obhāsaṭṭho attho.</span><br />
</p>
<p id="ps2p7c4p6">
<span class="m-text m-primary">Ime pañca dhammā pañca atthā dukkhavatthukā saccavatthukā saccārammaṇā saccagocarā saccasaṅgahitā saccapariyāpannā sacce samudāgatā sacce ṭhitā sacce patiṭṭhitā.</span><br />
</p>
<p id="ps2p7c5p1">
<span class="m-text m-primary">**Dhammacakkan**ti kenaṭṭhena dhammacakkaṁ?</span><br />
</p>
<p id="ps2p7c5p2">
<span class="m-text m-primary">Dhammañca pavatteti cakkañcāti—dhammacakkaṁ.</span><br />
</p>
<p id="ps2p7c5p3">
<span class="m-text m-primary">Cakkañca pavatteti dhammañcāti—dhammacakkaṁ.</span><br />
</p>
<p id="ps2p7c5p4">
<span class="m-text m-primary">Dhammena pavattetīti—dhammacakkaṁ.</span><br />
</p>
<p id="ps2p7c5p5">
<span class="m-text m-primary">Dhammacariyāya pavattetīti—dhammacakkaṁ.</span><br />
</p>
<p id="ps2p7c5p6">
<span class="m-text m-primary">Dhamme ṭhito pavattetīti—dhammacakkaṁ.</span><br />
</p>
<p id="ps2p7c5p7">
<span class="m-text m-primary">Dhamme patiṭṭhito pavattetīti—dhammacakkaṁ.</span><br />
</p>
<p id="ps2p7c5p8">
<span class="m-text m-primary">Dhamme patiṭṭhāpento pavattetīti—dhammacakkaṁ.</span><br />
</p>
<p id="ps2p7c5p9">
<span class="m-text m-primary">Dhamme vasippatto pavattetīti—dhammacakkaṁ.</span><br />
</p>
<p id="ps2p7c5p10">
<span class="m-text m-primary">Dhamme vasiṁ pāpento pavattetīti—dhammacakkaṁ.</span><br />
</p>
<p id="ps2p7c5p11">
<span class="m-text m-primary">Dhamme pāramippatto pavattetīti—dhammacakkaṁ.</span><br />
</p>
<p id="ps2p7c5p12">
<span class="m-text m-primary">Dhamme pāramiṁ pāpento pavattetīti—dhammacakkaṁ.</span><br />
</p>
<p id="ps2p7c5p13">
<span class="m-text m-primary">Dhamme vesārajjappatto pavattetīti—dhammacakkaṁ.</span><br />
</p>
<p id="ps2p7c5p14">
<span class="m-text m-primary">Dhamme vesārajjaṁ pāpento pavattetīti—dhammacakkaṁ.</span><br />
</p>
<p id="ps2p7c5p15">
<span class="m-text m-primary">Dhammaṁ sakkaronto pavattetīti—dhammacakkaṁ.</span><br />
</p>
<p id="ps2p7c5p16">
<span class="m-text m-primary">Dhammaṁ garuṁ karonto pavattetīti—dhammacakkaṁ.</span><br />
</p>
<p id="ps2p7c5p17">
<span class="m-text m-primary">Dhammaṁ mānento pavattetīti—dhammacakkaṁ.</span><br />
</p>
<p id="ps2p7c5p18">
<span class="m-text m-primary">Dhammaṁ pūjento pavattetīti—dhammacakkaṁ.</span><br />
</p>
<p id="ps2p7c5p19">
<span class="m-text m-primary">Dhammaṁ apacāyamāno pavattetīti—dhammacakkaṁ.</span><br />
</p>
<p id="ps2p7c5p20">
<span class="m-text m-primary">Dhammaddhajo pavattetīti—dhammacakkaṁ.</span><br />
</p>
<p id="ps2p7c5p21">
<span class="m-text m-primary">Dhammaketu pavattetīti—dhammacakkaṁ.</span><br />
</p>
<p id="ps2p7c5p22">
<span class="m-text m-primary">Dhammādhipateyyo pavattetīti—dhammacakkaṁ.</span><br />
</p>
<p id="ps2p7c5p23">
<span class="m-text m-primary">Taṁ kho pana dhammacakkaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasminti—dhammacakkaṁ.</span><br />
</p>
<p id="ps2p7c6p1">
<span class="m-text m-primary">Saddhindriyaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p2">
<span class="m-text m-primary">Vīriyindriyaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p3">
<span class="m-text m-primary">Satindriyaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p4">
<span class="m-text m-primary">Samādhindriyaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p5">
<span class="m-text m-primary">Paññindriyaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p6">
<span class="m-text m-primary">Saddhābalaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p7">
<span class="m-text m-primary">Vīriyabalaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p8">
<span class="m-text m-primary">Satibalaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p9">
<span class="m-text m-primary">Samādhibalaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p10">
<span class="m-text m-primary">Paññābalaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p11">
<span class="m-text m-primary">Satisambojjhaṅgo dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p12">
<span class="m-text m-primary">Dhammavicayasambojjhaṅgo dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p13">
<span class="m-text m-primary">Vīriyasambojjhaṅgo dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p14">
<span class="m-text m-primary">Pītisambojjhaṅgo dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p15">
<span class="m-text m-primary">Passaddhisambojjhaṅgo dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p16">
<span class="m-text m-primary">Samādhisambojjhaṅgo dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p17">
<span class="m-text m-primary">Upekkhāsambojjhaṅgo dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p18">
<span class="m-text m-primary">Sammādiṭṭhi dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p19">
<span class="m-text m-primary">Sammāsaṅkappo dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p20">
<span class="m-text m-primary">Sammāvācā dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p21">
<span class="m-text m-primary">Sammākammanto dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p22">
<span class="m-text m-primary">Sammāājīvo dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p23">
<span class="m-text m-primary">Sammāvāyāmo dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p24">
<span class="m-text m-primary">Sammāsati dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c6p25">
<span class="m-text m-primary">Sammāsamādhi dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p1">
<span class="m-text m-primary">Ādhipateyyaṭṭhena indriyaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p2">
<span class="m-text m-primary">Akampiyaṭṭhena balaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p3">
<span class="m-text m-primary">Niyyānikaṭṭhena bojjhaṅgo dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p4">
<span class="m-text m-primary">Hetuṭṭhena maggo dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p5">
<span class="m-text m-primary">Upaṭṭhānaṭṭhena satipaṭṭhānā dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p6">
<span class="m-text m-primary">Padahanaṭṭhena sammappadhānā dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p7">
<span class="m-text m-primary">Ijjhanaṭṭhena iddhipādā dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p8">
<span class="m-text m-primary">Tathaṭṭhena saccā dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p9">
<span class="m-text m-primary">Avikkhepaṭṭhena samatho dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p10">
<span class="m-text m-primary">Anupassanaṭṭhena vipassanā dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p11">
<span class="m-text m-primary">Ekarasaṭṭhena samathavipassanā dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p12">
<span class="m-text m-primary">Anativattanaṭṭhena yuganaddhaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p13">
<span class="m-text m-primary">Saṁvaraṭṭhena sīlavisuddhi dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p14">
<span class="m-text m-primary">Avikkhepaṭṭhena cittavisuddhi dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p15">
<span class="m-text m-primary">Dassanaṭṭhena diṭṭhivisuddhi dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p16">
<span class="m-text m-primary">Muttaṭṭhena vimokkho dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p17">
<span class="m-text m-primary">Paṭivedhaṭṭhena vijjā dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p18">
<span class="m-text m-primary">Pariccāgaṭṭhena vimutti dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p19">
<span class="m-text m-primary">Samucchedaṭṭhena khaye ñāṇaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p20">
<span class="m-text m-primary">Paṭippassaddhaṭṭhena anuppāde ñāṇaṁ dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p21">
<span class="m-text m-primary">Chando mūlaṭṭhena dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p22">
<span class="m-text m-primary">Manasikāro samuṭṭhānaṭṭhena dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p23">
<span class="m-text m-primary">Phasso samodhānaṭṭhena dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p24">
<span class="m-text m-primary">Vedanā samosaraṇaṭṭhena dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p25">
<span class="m-text m-primary">Samādhi pamukhaṭṭhena dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p26">
<span class="m-text m-primary">Sati ādhipateyyaṭṭhena dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p27">
<span class="m-text m-primary">Paññā taduttaraṭṭhena dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p28">
<span class="m-text m-primary">Vimutti sāraṭṭhena dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c7p29">
<span class="m-text m-primary">Amatogadhaṁ nibbānaṁ pariyosānaṭṭhena dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c8p1">
<span class="m-text m-primary">“Taṁ kho panidaṁ dukkhaṁ ariyasaccaṁ pariññeyyan”ti …pe…</span><br />
</p>
<p id="ps2p7c8p2">
<span class="m-text m-primary">pariññātanti pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c8p3">
<span class="m-text m-primary">āloko udapādi.</span><br />
</p>
<p id="ps2p7c9p1">
<span class="m-text m-primary">Cakkhuṁ udapādīti—</span><br />
</p>
<p id="ps2p7c9p2">
<span class="m-text m-primary">kenaṭṭhena …pe…</span><br />
</p>
<p id="ps2p7c9p3">
<span class="m-text m-primary">āloko udapādīti—</span><br />
</p>
<p id="ps2p7c9p4">
<span class="m-text m-primary">kenaṭṭhena?</span><br />
</p>
<p id="ps2p7c9p5">
<span class="m-text m-primary">**Cakkhuṁ udapādī**ti—</span><br />
</p>
<p id="ps2p7c9p6">
<span class="m-text m-primary">dassanaṭṭhena …pe…</span><br />
</p>
<p id="ps2p7c9p7">
<span class="m-text m-primary">**āloko udapādī**ti—</span><br />
</p>
<p id="ps2p7c9p8">
<span class="m-text m-primary">obhāsaṭṭhena.</span><br />
</p>
<p id="ps2p7c9p9">
<span class="m-text m-primary">Cakkhuṁ dhammo, dassanaṭṭho attho …pe…</span><br />
</p>
<p id="ps2p7c9p10">
<span class="m-text m-primary">āloko dhammo, obhāsaṭṭho attho.</span><br />
</p>
<p id="ps2p7c9p11">
<span class="m-text m-primary">Ime pañca dhammā pañca atthā dukkhavatthukā saccavatthukā saccārammaṇā saccagocarā saccasaṅgahitā saccapariyāpannā sacce samudāgatā sacce ṭhitā sacce patiṭṭhitā.</span><br />
</p>
<p id="ps2p7c10p1">
<span class="m-text m-primary">**Dhammacakkan**ti kenaṭṭhena dhammacakkaṁ?</span><br />
</p>
<p id="ps2p7c10p2">
<span class="m-text m-primary">Dhammañca pavatteti cakkañcāti—dhammacakkaṁ.</span><br />
</p>
<p id="ps2p7c10p3">
<span class="m-text m-primary">Cakkañca pavatteti dhammañcāti—dhammacakkaṁ.</span><br />
</p>
<p id="ps2p7c10p4">
<span class="m-text m-primary">Dhammena pavattetīti—dhammacakkaṁ.</span><br />
</p>
<p id="ps2p7c10p5">
<span class="m-text m-primary">Dhammacariyāya pavattetīti—dhammacakkaṁ.</span><br />
</p>
<p id="ps2p7c10p6">
<span class="m-text m-primary">Dhamme ṭhito pavattetīti—dhammacakkaṁ.</span><br />
</p>
<p id="ps2p7c10p7">
<span class="m-text m-primary">Dhamme patiṭṭhito pavattetīti—dhammacakkaṁ …pe…</span><br />
</p>
<p id="ps2p7c10p8">
<span class="m-text m-primary">amatogadhaṁ nibbānaṁ pariyosānaṭṭhena dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c11p1">
<span class="m-text m-primary">“Idaṁ dukkhasamudayaṁ ariyasaccan”ti pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c11p2">
<span class="m-text m-primary">āloko udapādi …pe…</span><br />
</p>
<p id="ps2p7c11p3">
<span class="m-text m-primary">“taṁ kho panidaṁ dukkhasamudayaṁ ariyasaccaṁ pahātabban”ti …pe…</span><br />
</p>
<p id="ps2p7c11p4">
<span class="m-text m-primary">“pahīnan”ti pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c11p5">
<span class="m-text m-primary">āloko udapādi.</span><br />
</p>
<p id="ps2p7c12p1">
<span class="m-text m-primary">Cakkhuṁ udapādīti—</span><br />
</p>
<p id="ps2p7c12p2">
<span class="m-text m-primary">kenaṭṭhena …pe…</span><br />
</p>
<p id="ps2p7c12p3">
<span class="m-text m-primary">āloko udapādīti—</span><br />
</p>
<p id="ps2p7c12p4">
<span class="m-text m-primary">kenaṭṭhena?</span><br />
</p>
<p id="ps2p7c12p5">
<span class="m-text m-primary">**Cakkhuṁ udapādī**ti—</span><br />
</p>
<p id="ps2p7c12p6">
<span class="m-text m-primary">dassanaṭṭhena …pe…</span><br />
</p>
<p id="ps2p7c12p7">
<span class="m-text m-primary">**āloko udapādī**ti—</span><br />
</p>
<p id="ps2p7c12p8">
<span class="m-text m-primary">obhāsaṭṭhena.</span><br />
</p>
<p id="ps2p7c13p1">
<span class="m-text m-primary">Cakkhuṁ dhammo, dassanaṭṭho attho …pe…</span><br />
</p>
<p id="ps2p7c13p2">
<span class="m-text m-primary">āloko dhammo, obhāsaṭṭho attho.</span><br />
</p>
<p id="ps2p7c13p3">
<span class="m-text m-primary">Ime pañca dhammā pañca atthā samudayavatthukā saccavatthukā …pe…</span><br />
</p>
<p id="ps2p7c13p4">
<span class="m-text m-primary">nirodhavatthukā saccavatthukā …pe…</span><br />
</p>
<p id="ps2p7c13p5">
<span class="m-text m-primary">maggavatthukā saccavatthukā saccārammaṇā saccagocarā saccasaṅgahitā saccapariyāpannā sacce samudāgatā sacce ṭhitā sacce patiṭṭhitā.</span><br />
</p>
<p id="ps2p7c14p1">
<span class="m-text m-primary">**Dhammacakkan**ti kenaṭṭhena dhammacakkaṁ?</span><br />
</p>
<p id="ps2p7c14p2">
<span class="m-text m-primary">Dhammañca pavatteti cakkañcāti—dhammacakkaṁ.</span><br />
</p>
<p id="ps2p7c14p3">
<span class="m-text m-primary">Cakkañca pavatteti dhammañcāti—dhammacakkaṁ.</span><br />
</p>
<p id="ps2p7c14p4">
<span class="m-text m-primary">Dhammena pavattetīti—dhammacakkaṁ.</span><br />
</p>
<p id="ps2p7c14p5">
<span class="m-text m-primary">Dhammacariyāya pavattetīti—dhammacakkaṁ.</span><br />
</p>
<p id="ps2p7c14p6">
<span class="m-text m-primary">Dhamme ṭhito pavattetīti—dhammacakkaṁ.</span><br />
</p>
<p id="ps2p7c14p7">
<span class="m-text m-primary">Dhamme patiṭṭhito pavattetīti—dhammacakkaṁ …pe…</span><br />
</p>
<p id="ps2p7c14p8">
<span class="m-text m-primary">amatogadhaṁ nibbānaṁ pariyosānaṭṭhena dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c15p0">
<span class="m-text m-primary">2.7.2. Satipaṭṭhānavāra</span><br />
</p>
<p id="ps2p7c15p1">
<span class="m-text m-primary">“‘Ayaṁ kāye kāyānupassanā’ti me, bhikkhave, pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c15p2">
<span class="m-text m-primary">āloko udapādi.</span><br />
</p>
<p id="ps2p7c15p3">
<span class="m-text m-primary">Sā kho panāyaṁ kāye kāyānupassanā bhāvetabbāti me, bhikkhave …pe…</span><br />
</p>
<p id="ps2p7c15p4">
<span class="m-text m-primary">bhāvitāti me, bhikkhave, pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c15p5">
<span class="m-text m-primary">āloko udapādi.</span><br />
</p>
<p id="ps2p7c16p1">
<span class="m-text m-primary">Ayaṁ vedanāsu …pe…</span><br />
</p>
<p id="ps2p7c16p2">
<span class="m-text m-primary">ayaṁ citte …</span><br />
</p>
<p id="ps2p7c16p3">
<span class="m-text m-primary">ayaṁ dhammesu dhammānupassanāti me, bhikkhave, pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c16p4">
<span class="m-text m-primary">āloko udapādi.</span><br />
</p>
<p id="ps2p7c16p5">
<span class="m-text m-primary">Sā kho panāyaṁ dhammesu dhammānupassanā bhāvetabbāti me, bhikkhave …pe…</span><br />
</p>
<p id="ps2p7c16p6">
<span class="m-text m-primary">bhāvitāti me, bhikkhave, pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c16p7">
<span class="m-text m-primary">āloko udapādi”.</span><br />
</p>
<p id="ps2p7c17p1">
<span class="m-text m-primary">“Ayaṁ kāye kāyānupassanā”ti pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c17p2">
<span class="m-text m-primary">āloko udapādi …pe…</span><br />
</p>
<p id="ps2p7c17p3">
<span class="m-text m-primary">sā kho panāyaṁ kāye kāyānupassanā bhāvetabbāti …pe…</span><br />
</p>
<p id="ps2p7c17p4">
<span class="m-text m-primary">bhāvitāti pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c17p5">
<span class="m-text m-primary">āloko udapādi.</span><br />
</p>
<p id="ps2p7c18p1">
<span class="m-text m-primary">Cakkhuṁ udapādīti—</span><br />
</p>
<p id="ps2p7c18p2">
<span class="m-text m-primary">kenaṭṭhena …pe…</span><br />
</p>
<p id="ps2p7c18p3">
<span class="m-text m-primary">āloko udapādīti—</span><br />
</p>
<p id="ps2p7c18p4">
<span class="m-text m-primary">kenaṭṭhena?</span><br />
</p>
<p id="ps2p7c18p5">
<span class="m-text m-primary">**Cakkhuṁ udapādī**ti—</span><br />
</p>
<p id="ps2p7c18p6">
<span class="m-text m-primary">dassanaṭṭhena …pe…</span><br />
</p>
<p id="ps2p7c18p7">
<span class="m-text m-primary">**āloko udapādī**ti—</span><br />
</p>
<p id="ps2p7c18p8">
<span class="m-text m-primary">obhāsaṭṭhena.</span><br />
</p>
<p id="ps2p7c19p1">
<span class="m-text m-primary">Cakkhuṁ dhammo, dassanaṭṭho attho …pe…</span><br />
</p>
<p id="ps2p7c19p2">
<span class="m-text m-primary">āloko dhammo, obhāsaṭṭho attho.</span><br />
</p>
<p id="ps2p7c19p3">
<span class="m-text m-primary">Ime pañca dhammā pañca atthā kāyavatthukā satipaṭṭhānavatthukā …pe…</span><br />
</p>
<p id="ps2p7c19p4">
<span class="m-text m-primary">vedanāvatthukā satipaṭṭhānavatthukā …</span><br />
</p>
<p id="ps2p7c19p5">
<span class="m-text m-primary">cittavatthukā satipaṭṭhānavatthukā …</span><br />
</p>
<p id="ps2p7c19p6">
<span class="m-text m-primary">dhammavatthukā satipaṭṭhānavatthukā satipaṭṭhānārammaṇā satipaṭṭhānagocarā satipaṭṭhānasaṅgahitā satipaṭṭhānapariyāpannā satipaṭṭhāne samudāgatā satipaṭṭhāne ṭhitā satipaṭṭhāne patiṭṭhitā.</span><br />
</p>
<p id="ps2p7c20p1">
<span class="m-text m-primary">**Dhammacakkan**ti kenaṭṭhena dhammacakkaṁ?</span><br />
</p>
<p id="ps2p7c20p2">
<span class="m-text m-primary">Dhammañca pavatteti cakkañcāti—dhammacakkaṁ.</span><br />
</p>
<p id="ps2p7c20p3">
<span class="m-text m-primary">Cakkañca pavatteti dhammañcāti—dhammacakkaṁ.</span><br />
</p>
<p id="ps2p7c20p4">
<span class="m-text m-primary">Dhammena pavattetīti—dhammacakkaṁ.</span><br />
</p>
<p id="ps2p7c20p5">
<span class="m-text m-primary">Dhammacariyāya pavattetīti—dhammacakkaṁ.</span><br />
</p>
<p id="ps2p7c20p6">
<span class="m-text m-primary">Dhamme ṭhito pavattetīti—dhammacakkaṁ.</span><br />
</p>
<p id="ps2p7c20p7">
<span class="m-text m-primary">Dhamme patiṭṭhito pavattetīti—dhammacakkaṁ …pe…</span><br />
</p>
<p id="ps2p7c20p8">
<span class="m-text m-primary">amatogadhaṁ nibbānaṁ pariyosānaṭṭhena dhammo taṁ dhammaṁ pavattetīti—dhammacakkaṁ.</span><br />
</p>
<p id="ps2p7c21p0">
<span class="m-text m-primary">2.7.3. Iddhipādavāra</span><br />
</p>
<p id="ps2p7c21p1">
<span class="m-text m-primary">“‘Ayaṁ chandasamādhipadhānasaṅkhārasamannāgato iddhipādo’ti me, bhikkhave pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c21p2">
<span class="m-text m-primary">āloko udapādi.</span><br />
</p>
<p id="ps2p7c21p3">
<span class="m-text m-primary">‘So kho panāyaṁ chandasamādhipadhānasaṅkhārasamannāgato iddhipādo bhāvetabbo’ti me, bhikkhave …pe…</span><br />
</p>
<p id="ps2p7c21p4">
<span class="m-text m-primary">bhāvitoti me, bhikkhave, pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c21p5">
<span class="m-text m-primary">āloko udapādi.</span><br />
</p>
<p id="ps2p7c22p1">
<span class="m-text m-primary">Ayaṁ vīriyasamādhi …pe…</span><br />
</p>
<p id="ps2p7c22p2">
<span class="m-text m-primary">ayaṁ cittasamādhi …pe…</span><br />
</p>
<p id="ps2p7c22p3">
<span class="m-text m-primary">ayaṁ vīmaṁsāsamādhipadhānasaṅkhārasamannāgato iddhipādoti me, bhikkhave, pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c22p4">
<span class="m-text m-primary">āloko udapādi.</span><br />
</p>
<p id="ps2p7c22p5">
<span class="m-text m-primary">So kho panāyaṁ vīmaṁsāsamādhipadhānasaṅkhārasamannāgato iddhipādo bhāvetabboti me, bhikkhave …pe…</span><br />
</p>
<p id="ps2p7c22p6">
<span class="m-text m-primary">bhāvitoti me, bhikkhave, pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c22p7">
<span class="m-text m-primary">āloko udapādi”.</span><br />
</p>
<p id="ps2p7c23p1">
<span class="m-text m-primary">“Ayaṁ chandasamādhipadhānasaṅkhārasamannāgato iddhipādo”ti pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c23p2">
<span class="m-text m-primary">āloko udapādi …pe…</span><br />
</p>
<p id="ps2p7c23p3">
<span class="m-text m-primary">so kho panāyaṁ chandasamādhipadhānasaṅkhārasamannāgato iddhipādo bhāvetabboti …pe…</span><br />
</p>
<p id="ps2p7c23p4">
<span class="m-text m-primary">bhāvitoti pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.</span><br />
</p>
<p id="ps2p7c24p1">
<span class="m-text m-primary">Cakkhuṁ udapādīti—</span><br />
</p>
<p id="ps2p7c24p2">
<span class="m-text m-primary">kenaṭṭhena?</span><br />
</p>
<p id="ps2p7c24p3">
<span class="m-text m-primary">Ñāṇaṁ udapādīti—</span><br />
</p>
<p id="ps2p7c24p4">
<span class="m-text m-primary">kenaṭṭhena?</span><br />
</p>
<p id="ps2p7c24p5">
<span class="m-text m-primary">Paññā udapādīti—</span><br />
</p>
<p id="ps2p7c24p6">
<span class="m-text m-primary">kenaṭṭhena?</span><br />
</p>
<p id="ps2p7c24p7">
<span class="m-text m-primary">Vijjā udapādīti—</span><br />
</p>
<p id="ps2p7c24p8">
<span class="m-text m-primary">kenaṭṭhena?</span><br />
</p>
<p id="ps2p7c24p9">
<span class="m-text m-primary">Āloko udapādīti—</span><br />
</p>
<p id="ps2p7c24p10">
<span class="m-text m-primary">kenaṭṭhena?</span><br />
</p>
<p id="ps2p7c24p11">
<span class="m-text m-primary">**Cakkhuṁ udapādī**ti—</span><br />
</p>
<p id="ps2p7c24p12">
<span class="m-text m-primary">dassanaṭṭhena.</span><br />
</p>
<p id="ps2p7c24p13">
<span class="m-text m-primary">**Ñāṇaṁ udapādī**ti—</span><br />
</p>
<p id="ps2p7c24p14">
<span class="m-text m-primary">ñātaṭṭhena.</span><br />
</p>
<p id="ps2p7c24p15">
<span class="m-text m-primary">**Paññā udapādī**ti—</span><br />
</p>
<p id="ps2p7c24p16">
<span class="m-text m-primary">pajānanaṭṭhena.</span><br />
</p>
<p id="ps2p7c24p17">
<span class="m-text m-primary">**Vijjā udapādī**ti—</span><br />
</p>
<p id="ps2p7c24p18">
<span class="m-text m-primary">paṭivedhaṭṭhena.</span><br />
</p>
<p id="ps2p7c24p19">
<span class="m-text m-primary">**Āloko udapādī**ti—</span><br />
</p>
<p id="ps2p7c24p20">
<span class="m-text m-primary">obhāsaṭṭhena.</span><br />
</p>
<p id="ps2p7c25p1">
<span class="m-text m-primary">Cakkhuṁ dhammo, dassanaṭṭho attho.</span><br />
</p>
<p id="ps2p7c25p2">
<span class="m-text m-primary">Ñāṇaṁ dhammo, ñātaṭṭho attho.</span><br />
</p>
<p id="ps2p7c25p3">
<span class="m-text m-primary">Paññā dhammo, pajānanaṭṭho attho.</span><br />
</p>
<p id="ps2p7c25p4">
<span class="m-text m-primary">Vijjā dhammo, paṭivedhaṭṭho attho.</span><br />
</p>
<p id="ps2p7c25p5">
<span class="m-text m-primary">Āloko dhammo, obhāsaṭṭho attho.</span><br />
</p>
<p id="ps2p7c25p6">
<span class="m-text m-primary">Ime pañca dhammā pañca atthā chandavatthukā iddhipādavatthukā iddhipādārammaṇā iddhipādagocarā iddhipādasaṅgahitā iddhipādapariyāpannā iddhipāde samudāgatā iddhipāde ṭhitā iddhipāde patiṭṭhitā.</span><br />
</p>
<p id="ps2p7c26p1">
<span class="m-text m-primary">**Dhammacakkan**ti kenaṭṭhena dhammacakkaṁ?</span><br />
</p>
<p id="ps2p7c26p2">
<span class="m-text m-primary">Dhammañca pavatteti cakkañcāti—dhammacakkaṁ.</span><br />
</p>
<p id="ps2p7c26p3">
<span class="m-text m-primary">Cakkañca pavatteti dhammañcāti—dhammacakkaṁ.</span><br />
</p>
<p id="ps2p7c26p4">
<span class="m-text m-primary">Dhammena pavattetīti—dhammacakkaṁ.</span><br />
</p>
<p id="ps2p7c26p5">
<span class="m-text m-primary">Dhammacariyāya pavattetīti—dhammacakkaṁ.</span><br />
</p>
<p id="ps2p7c26p6">
<span class="m-text m-primary">Dhamme ṭhito pavattetīti—dhammacakkaṁ.</span><br />
</p>
<p id="ps2p7c26p7">
<span class="m-text m-primary">Dhamme patiṭṭhito pavattetīti—dhammacakkaṁ.</span><br />
</p>
<p id="ps2p7c26p8">
<span class="m-text m-primary">Dhamme patiṭṭhāpento pavattetīti—dhammacakkaṁ.</span><br />
</p>
<p id="ps2p7c26p9">
<span class="m-text m-primary">Dhamme vasippatto pavattetīti—dhammacakkaṁ.</span><br />
</p>
<p id="ps2p7c26p10">
<span class="m-text m-primary">Dhamme vasiṁ pāpento pavattetīti—dhammacakkaṁ.</span><br />
</p>
<p id="ps2p7c26p11">
<span class="m-text m-primary">Dhamme pāramippatto pavattetīti—dhammacakkaṁ.</span><br />
</p>
<p id="ps2p7c26p12">
<span class="m-text m-primary">Dhamme pāramiṁ pāpento pavattetīti—dhammacakkaṁ …pe…</span><br />
</p>
<p id="ps2p7c26p13">
<span class="m-text m-primary">dhammaṁ apacāyamāno pavattetīti—dhammacakkaṁ.</span><br />
</p>
<p id="ps2p7c26p14">
<span class="m-text m-primary">Dhammaddhajo pavattetīti—dhammacakkaṁ.</span><br />
</p>
<p id="ps2p7c26p15">
<span class="m-text m-primary">Dhammaketu pavattetīti—dhammacakkaṁ.</span><br />
</p>
<p id="ps2p7c26p16">
<span class="m-text m-primary">Dhammādhipateyyo pavattetīti—dhammacakkaṁ.</span><br />
</p>
<p id="ps2p7c26p17">
<span class="m-text m-primary">Taṁ kho pana dhammacakkaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasminti—dhammacakkaṁ.</span><br />
</p>
<p id="ps2p7c27p1">
<span class="m-text m-primary">“Saddhindriyaṁ dhammo.</span><br />
</p>
<p id="ps2p7c27p2">
<span class="m-text m-primary">Taṁ dhammaṁ pavattetī”ti—dhammacakkaṁ …pe…</span><br />
</p>
<p id="ps2p7c27p3">
<span class="m-text m-primary">amatogadhaṁ nibbānaṁ pariyosānaṭṭhena dhammo.</span><br />
</p>
<p id="ps2p7c27p4">
<span class="m-text m-primary">Taṁ dhammaṁ pavattetīti—dhammacakkaṁ.</span><br />
</p>
<p id="ps2p7c28p1">
<span class="m-text m-primary">Ayaṁ vīriyasamādhipadhānasaṅkhārasamannāgato iddhipādoti pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c28p2">
<span class="m-text m-primary">āloko udapādi …pe…</span><br />
</p>
<p id="ps2p7c28p3">
<span class="m-text m-primary">so kho panāyaṁ vīriyasamādhipadhānasaṅkhārasamannāgato iddhipādo bhāvetabboti …pe…</span><br />
</p>
<p id="ps2p7c28p4">
<span class="m-text m-primary">bhāvitoti pubbe ananussutesu dhammesu cakkhuṁ udapādi …pe…</span><br />
</p>
<p id="ps2p7c28p5">
<span class="m-text m-primary">āloko udapādi.</span><br />
</p>
<p id="ps2p7c29p1">
<span class="m-text m-primary">Cakkhuṁ udapādīti—</span><br />
</p>
<p id="ps2p7c29p2">
<span class="m-text m-primary">kenaṭṭhena …pe…</span><br />
</p>
<p id="ps2p7c29p3">
<span class="m-text m-primary">āloko udapādīti—</span><br />
</p>
<p id="ps2p7c29p4">
<span class="m-text m-primary">kenaṭṭhena?</span><br />
</p>
<p id="ps2p7c29p5">
<span class="m-text m-primary">**Cakkhuṁ udapādī**ti—</span><br />
</p>
<p id="ps2p7c29p6">
<span class="m-text m-primary">dassanaṭṭhena …pe…</span><br />
</p>
<p id="ps2p7c29p7">
<span class="m-text m-primary">**āloko udapādī**ti—</span><br />
</p>
<p id="ps2p7c29p8">
<span class="m-text m-primary">obhāsaṭṭhena.</span><br />
</p>
<p id="ps2p7c30p1">
<span class="m-text m-primary">Cakkhuṁ dhammo, dassanaṭṭho attho …pe…</span><br />
</p>
<p id="ps2p7c30p2">
<span class="m-text m-primary">āloko dhammo, obhāsaṭṭho attho.</span><br />
</p>
<p id="ps2p7c30p3">
<span class="m-text m-primary">Ime pañca dhammā pañca atthā vīriyavatthukā iddhipādavatthukā …pe…</span><br />
</p>
<p id="ps2p7c30p4">
<span class="m-text m-primary">cittavatthukā iddhipādavatthukā …</span><br />
</p>
<p id="ps2p7c30p5">
<span class="m-text m-primary">vīmaṁsāvatthukā iddhipādavatthukā iddhipādārammaṇā iddhipādagocarā iddhipādasaṅgahitā iddhipādapariyāpannā iddhipāde samudāgatā iddhipāde ṭhitā iddhipāde patiṭṭhitā.</span><br />
</p>
<p id="ps2p7c31p1">
<span class="m-text m-primary">**Dhammacakkan**ti kenaṭṭhena dhammacakkaṁ?</span><br />
</p>
<p id="ps2p7c31p2">
<span class="m-text m-primary">Dhammañca pavatteti cakkañcāti—dhammacakkaṁ.</span><br />
</p>
<p id="ps2p7c31p3">
<span class="m-text m-primary">Cakkañca pavatteti dhammañcāti—dhammacakkaṁ.</span><br />
</p>
<p id="ps2p7c31p4">
<span class="m-text m-primary">Dhammena pavattetīti—dhammacakkaṁ.</span><br />
</p>
<p id="ps2p7c31p5">
<span class="m-text m-primary">Dhammacariyāya pavattetīti—dhammacakkaṁ.</span><br />
</p>
<p id="ps2p7c31p6">
<span class="m-text m-primary">Dhamme ṭhito pavattetīti—dhammacakkaṁ.</span><br />
</p>
<p id="ps2p7c31p7">
<span class="m-text m-primary">Dhamme patiṭṭhito pavattetīti—dhammacakkaṁ …pe…</span><br />
</p>
<p id="ps2p7c31p8">
<span class="m-text m-primary">amatogadhaṁ nibbānaṁ pariyosānaṭṭhena dhammo.</span><br />
</p>
<p id="ps2p7c31p9">
<span class="m-text m-primary">Taṁ dhammaṁ pavattetīti—dhammacakkanti.</span><br />
</p>
<p id="ps2p7c31p10">
<span class="m-text m-primary">Dhammacakkakathā niṭṭhitā.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>