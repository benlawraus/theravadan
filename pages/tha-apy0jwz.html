<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0jwz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0jwz.html" />
  <meta property="og:description" content="Naḷamālivagga 2. Maṇipūjakattheraapadāna “Padumuttaro nāma jino, sabbadhammāna pāragū; Vivekakāmo sambuddho, gacchate anilañjase. Avidūre himavantassa, mahājātassaro ahu; Tattha me bhavanaṁ āsi, puññakammena saṁyutaṁ. Bhavanā abhinikkhamma, addasaṁ lokanāyakaṁ; Indīvaraṁva jalitaṁ, ādittaṁva hutāsanaṁ. Vicinaṁ naddasaṁ pupphaṁ, pūjayissanti nāyakaṁ; Sakaṁ cittaṁ pasādetvā, avandiṁ satthuno ahaṁ. Mama sīse maṇi …" />
  <meta name="twitter:description" content="Naḷamālivagga 2. Maṇipūjakattheraapadāna “Padumuttaro nāma jino, sabbadhammāna pāragū; Vivekakāmo sambuddho, gacchate anilañjase. Avidūre himavantassa, mahājātassaro ahu; Tattha me bhavanaṁ āsi, puññakammena saṁyutaṁ. Bhavanā abhinikkhamma, addasaṁ lokanāyakaṁ; Indīvaraṁva jalitaṁ, ādittaṁva hutāsanaṁ. Vicinaṁ naddasaṁ pupphaṁ, pūjayissanti nāyakaṁ; Sakaṁ cittaṁ pasādetvā, avandiṁ satthuno ahaṁ. Mama sīse maṇi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="nalamalivagga">
<h2><a href="#nalamalivagga">Naḷamālivagga</a></h2>
<section id="manipujakattheraapadana">
<h3><a href="#manipujakattheraapadana">2. Maṇipūjakattheraapadāna</a></h3>
<p id="tha-ap474c1p1">
<span class="m-text m-primary">“Padumuttaro nāma jino,</span><br />
</p>
<p id="tha-ap474c1p2">
<span class="m-text m-primary">sabbadhammāna pāragū;</span><br />
</p>
<p id="tha-ap474c1p3">
<span class="m-text m-primary">Vivekakāmo sambuddho,</span><br />
</p>
<p id="tha-ap474c1p4">
<span class="m-text m-primary">gacchate anilañjase.</span><br />
</p>
<p id="tha-ap474c2p1">
<span class="m-text m-primary">Avidūre himavantassa,</span><br />
</p>
<p id="tha-ap474c2p2">
<span class="m-text m-primary">mahājātassaro ahu;</span><br />
</p>
<p id="tha-ap474c2p3">
<span class="m-text m-primary">Tattha me bhavanaṁ āsi,</span><br />
</p>
<p id="tha-ap474c2p4">
<span class="m-text m-primary">puññakammena saṁyutaṁ.</span><br />
</p>
<p id="tha-ap474c3p1">
<span class="m-text m-primary">Bhavanā abhinikkhamma,</span><br />
</p>
<p id="tha-ap474c3p2">
<span class="m-text m-primary">addasaṁ lokanāyakaṁ;</span><br />
</p>
<p id="tha-ap474c3p3">
<span class="m-text m-primary">Indīvaraṁva jalitaṁ,</span><br />
</p>
<p id="tha-ap474c3p4">
<span class="m-text m-primary">ādittaṁva hutāsanaṁ.</span><br />
</p>
<p id="tha-ap474c4p1">
<span class="m-text m-primary">Vicinaṁ naddasaṁ pupphaṁ,</span><br />
</p>
<p id="tha-ap474c4p2">
<span class="m-text m-primary">pūjayissanti nāyakaṁ;</span><br />
</p>
<p id="tha-ap474c4p3">
<span class="m-text m-primary">Sakaṁ cittaṁ pasādetvā,</span><br />
</p>
<p id="tha-ap474c4p4">
<span class="m-text m-primary">avandiṁ satthuno ahaṁ.</span><br />
</p>
<p id="tha-ap474c5p1">
<span class="m-text m-primary">Mama sīse maṇiṁ gayha,</span><br />
</p>
<p id="tha-ap474c5p2">
<span class="m-text m-primary">pūjayiṁ lokanāyakaṁ;</span><br />
</p>
<p id="tha-ap474c5p3">
<span class="m-text m-primary">Imāya maṇipūjāya,</span><br />
</p>
<p id="tha-ap474c5p4">
<span class="m-text m-primary">vipāko hotu bhaddako.</span><br />
</p>
<p id="tha-ap474c6p1">
<span class="m-text m-primary">Padumuttaro lokavidū,</span><br />
</p>
<p id="tha-ap474c6p2">
<span class="m-text m-primary">āhutīnaṁ paṭiggaho;</span><br />
</p>
<p id="tha-ap474c6p3">
<span class="m-text m-primary">Antalikkhe ṭhito satthā,</span><br />
</p>
<p id="tha-ap474c6p4">
<span class="m-text m-primary">imaṁ gāthaṁ abhāsatha.</span><br />
</p>
<p id="tha-ap474c7p1">
<span class="m-text m-primary">‘So te ijjhatu saṅkappo,</span><br />
</p>
<p id="tha-ap474c7p2">
<span class="m-text m-primary">labhassu vipulaṁ sukhaṁ;</span><br />
</p>
<p id="tha-ap474c7p3">
<span class="m-text m-primary">Imāya maṇipūjāya,</span><br />
</p>
<p id="tha-ap474c7p4">
<span class="m-text m-primary">anubhohi mahāyasaṁ’.</span><br />
</p>
<p id="tha-ap474c8p1">
<span class="m-text m-primary">Idaṁ vatvāna bhagavā,</span><br />
</p>
<p id="tha-ap474c8p2">
<span class="m-text m-primary">jalajuttamanāmako;</span><br />
</p>
<p id="tha-ap474c8p3">
<span class="m-text m-primary">Agamāsi buddhaseṭṭho,</span><br />
</p>
<p id="tha-ap474c8p4">
<span class="m-text m-primary">yattha cittaṁ paṇīhitaṁ.</span><br />
</p>
<p id="tha-ap474c9p1">
<span class="m-text m-primary">Saṭṭhikappāni devindo,</span><br />
</p>
<p id="tha-ap474c9p2">
<span class="m-text m-primary">devarajjamakārayiṁ;</span><br />
</p>
<p id="tha-ap474c9p3">
<span class="m-text m-primary">Anekasatakkhattuñca,</span><br />
</p>
<p id="tha-ap474c9p4">
<span class="m-text m-primary">cakkavattī ahosahaṁ.</span><br />
</p>
<p id="tha-ap474c10p1">
<span class="m-text m-primary">Pubbakammaṁ sarantassa,</span><br />
</p>
<p id="tha-ap474c10p2">
<span class="m-text m-primary">devabhūtassa me sato;</span><br />
</p>
<p id="tha-ap474c10p3">
<span class="m-text m-primary">Maṇi nibbattate mayhaṁ,</span><br />
</p>
<p id="tha-ap474c10p4">
<span class="m-text m-primary">ālokakaraṇo mamaṁ.</span><br />
</p>
<p id="tha-ap474c11p1">
<span class="m-text m-primary">Chaḷasītisahassāni,</span><br />
</p>
<p id="tha-ap474c11p2">
<span class="m-text m-primary">nāriyo me pariggahā;</span><br />
</p>
<p id="tha-ap474c11p3">
<span class="m-text m-primary">Vicittavatthābharaṇā,</span><br />
</p>
<p id="tha-ap474c11p4">
<span class="m-text m-primary">āmukkamaṇikuṇḍalā.</span><br />
</p>
<p id="tha-ap474c12p1">
<span class="m-text m-primary">Aḷārapamhā hasulā,</span><br />
</p>
<p id="tha-ap474c12p2">
<span class="m-text m-primary">susaññā tanumajjhimā;</span><br />
</p>
<p id="tha-ap474c12p3">
<span class="m-text m-primary">Parivārenti maṁ niccaṁ,</span><br />
</p>
<p id="tha-ap474c12p4">
<span class="m-text m-primary">maṇipūjāyidaṁ phalaṁ.</span><br />
</p>
<p id="tha-ap474c13p1">
<span class="m-text m-primary">Soṇṇamayā maṇimayā,</span><br />
</p>
<p id="tha-ap474c13p2">
<span class="m-text m-primary">lohitaṅgamayā tathā;</span><br />
</p>
<p id="tha-ap474c13p3">
<span class="m-text m-primary">Bhaṇḍā me sukatā honti,</span><br />
</p>
<p id="tha-ap474c13p4">
<span class="m-text m-primary">yadicchasi piḷandhanā.</span><br />
</p>
<p id="tha-ap474c14p1">
<span class="m-text m-primary">Kūṭāgārā gahārammā,</span><br />
</p>
<p id="tha-ap474c14p2">
<span class="m-text m-primary">sayanañca mahārahaṁ;</span><br />
</p>
<p id="tha-ap474c14p3">
<span class="m-text m-primary">Mama saṅkappamaññāya,</span><br />
</p>
<p id="tha-ap474c14p4">
<span class="m-text m-primary">nibbattanti yadicchakaṁ.</span><br />
</p>
<p id="tha-ap474c15p1">
<span class="m-text m-primary">Lābhā tesaṁ suladdhañca,</span><br />
</p>
<p id="tha-ap474c15p2">
<span class="m-text m-primary">ye labhanti upassutiṁ;</span><br />
</p>
<p id="tha-ap474c15p3">
<span class="m-text m-primary">Puññakkhettaṁ manussānaṁ,</span><br />
</p>
<p id="tha-ap474c15p4">
<span class="m-text m-primary">osadhaṁ sabbapāṇinaṁ.</span><br />
</p>
<p id="tha-ap474c16p1">
<span class="m-text m-primary">Mayhampi sukataṁ kammaṁ,</span><br />
</p>
<p id="tha-ap474c16p2">
<span class="m-text m-primary">yohaṁ adakkhi nāyakaṁ;</span><br />
</p>
<p id="tha-ap474c16p3">
<span class="m-text m-primary">Vinipātā pamuttomhi,</span><br />
</p>
<p id="tha-ap474c16p4">
<span class="m-text m-primary">pattomhi acalaṁ padaṁ.</span><br />
</p>
<p id="tha-ap474c17p1">
<span class="m-text m-primary">Yaṁ yaṁ yonupapajjāmi,</span><br />
</p>
<p id="tha-ap474c17p2">
<span class="m-text m-primary">devattaṁ atha mānusaṁ;</span><br />
</p>
<p id="tha-ap474c17p3">
<span class="m-text m-primary">Divasañceva rattiñca,</span><br />
</p>
<p id="tha-ap474c17p4">
<span class="m-text m-primary">āloko hoti me sadā.</span><br />
</p>
<p id="tha-ap474c18p1">
<span class="m-text m-primary">Tāyeva maṇipūjāya,</span><br />
</p>
<p id="tha-ap474c18p2">
<span class="m-text m-primary">anubhotvāna sampadā;</span><br />
</p>
<p id="tha-ap474c18p3">
<span class="m-text m-primary">Ñāṇāloko mayā diṭṭho,</span><br />
</p>
<p id="tha-ap474c18p4">
<span class="m-text m-primary">pattomhi acalaṁ padaṁ.</span><br />
</p>
<p id="tha-ap474c19p1">
<span class="m-text m-primary">Satasahassito kappe,</span><br />
</p>
<p id="tha-ap474c19p2">
<span class="m-text m-primary">yaṁ maṇiṁ abhipūjayiṁ;</span><br />
</p>
<p id="tha-ap474c19p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap474c19p4">
<span class="m-text m-primary">maṇipūjāyidaṁ phalaṁ.</span><br />
</p>
<p id="tha-ap474c20p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap474c20p2">
<span class="m-text m-primary">…pe…</span><br />
</p>
<p id="tha-ap474c20p3">
<span class="m-text m-primary">viharāmi anāsavo.</span><br />
</p>
<p id="tha-ap474c21p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap474c21p2">
<span class="m-text m-primary">…pe…</span><br />
</p>
<p id="tha-ap474c21p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap474c22p1">
<span class="m-text m-primary">Paṭisambhidā catasso,</span><br />
</p>
<p id="tha-ap474c22p2">
<span class="m-text m-primary">…pe…</span><br />
</p>
<p id="tha-ap474c22p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap474c23p1">
<span class="m-text m-primary">Itthaṁ sudaṁ āyasmā maṇipūjako thero imā gāthāyo abhāsitthāti.</span><br />
</p>
<p id="tha-ap474c24p1">
<span class="m-text m-primary">Maṇipūjakattherassāpadānaṁ dutiyaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>