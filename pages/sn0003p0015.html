<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn3 &raquo; Saṁyutta Nikāya 3.15 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0003p0015.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn3-index.html">sn3</a> &raquo;
          </span>
          Saṁyutta Nikāya 3.15
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0003p0014.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0003p0016.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 3.15</span></p>
<p id="sn3p15c0p2">
<span class="pali m-text">2. Dutiyavagga</span><br />
<span class="sujato m-text">2. Childless</span><br />
</p>
<section id="dutiyasangamasutta">
<span id="sn3p15c0p3"></span><h2><span class="pali m-text">Dutiyasaṅgāmasutta</span></h2>
<p><span class="sujato m-text">Battle (2nd)</span></p>
<p id="sn3p15c1p1">
<span class="pali m-text">Atha kho rājā māgadho ajātasattu vedehiputto caturaṅginiṁ senaṁ sannayhitvā rājānaṁ pasenadiṁ kosalaṁ abbhuyyāsi yena kāsi.</span><br />
<span class="sujato m-text">Then King Ajātasattu of Magadha, son of the princess of Videha, mobilized an army of four divisions and marched to Kāsi to attack King Pasenadi of Kosala.</span><br />
</p>
<p id="sn3p15c1p2">
<span class="pali m-text">Assosi kho rājā pasenadi kosalo:</span><br />
<span class="sujato m-text">When King Pasenadi heard of this,</span><br />
</p>
<p id="sn3p15c1p3">
<span class="pali m-text">“rājā kira māgadho ajātasattu vedehiputto caturaṅginiṁ senaṁ sannayhitvā mamaṁ abbhuyyāto yena kāsī”ti.</span><br />
</p>
<p id="sn3p15c1p4">
<span class="pali m-text">Atha kho rājā pasenadi kosalo caturaṅginiṁ senaṁ sannayhitvā rājānaṁ māgadhaṁ ajātasattuṁ vedehiputtaṁ paccuyyāsi yena kāsi.</span><br />
<span class="sujato m-text">he mobilized an army of four divisions and marched to Kāsi to defend it against Ajātasattu.</span><br />
</p>
<p id="sn3p15c1p5">
<span class="pali m-text">Atha kho rājā ca māgadho ajātasattu vedehiputto rājā ca pasenadi kosalo saṅgāmesuṁ.</span><br />
<span class="sujato m-text">Then the two kings met in battle.</span><br />
</p>
<p id="sn3p15c1p6">
<span class="pali m-text">Tasmiṁ kho pana saṅgāme rājā pasenadi kosalo rājānaṁ māgadhaṁ ajātasattuṁ vedehiputtaṁ parājesi, jīvaggāhañca naṁ aggahesi.</span><br />
<span class="sujato m-text">And in that battle Pasenadi defeated Ajātasattu and captured him alive.</span><br />
</p>
<p id="sn3p15c1p7">
<span class="pali m-text">Atha kho rañño pasenadissa kosalassa etadahosi:</span><br />
<span class="sujato m-text">Then King Pasenadi thought,</span><br />
</p>
<p id="sn3p15c1p8">
<span class="pali m-text">“kiñcāpi kho myāyaṁ rājā māgadho ajātasattu vedehiputto adubbhantassa dubbhati, atha ca pana me bhāgineyyo hoti.</span><br />
<span class="sujato m-text">“Even though I’ve never betrayed this King Ajātasattu, he betrayed me. Still, he is my nephew.</span><br />
</p>
<p id="sn3p15c1p9">
<span class="pali m-text">Yannūnāhaṁ rañño māgadhassa ajātasattuno vedehiputtassa sabbaṁ hatthikāyaṁ pariyādiyitvā sabbaṁ assakāyaṁ pariyādiyitvā sabbaṁ rathakāyaṁ pariyādiyitvā sabbaṁ pattikāyaṁ pariyādiyitvā jīvantameva naṁ osajjeyyan”ti.</span><br />
<span class="sujato m-text">Now that I’ve vanquished all of Ajātasattu’s elephant troops, cavalry, chariots, and infantry, why don’t I let him loose with just his life?”</span><br />
</p>
<p id="sn3p15c2p1">
<span class="pali m-text">Atha kho rājā pasenadi kosalo rañño māgadhassa ajātasattuno vedehiputtassa sabbaṁ hatthikāyaṁ pariyādiyitvā sabbaṁ assakāyaṁ pariyādiyitvā sabbaṁ rathakāyaṁ pariyādiyitvā sabbaṁ pattikāyaṁ pariyādiyitvā jīvantameva naṁ osajji.</span><br />
<span class="sujato m-text">And that’s what he did.</span><br />
</p>
<p id="sn3p15c3p1">
<span class="pali m-text">Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiṁ piṇḍāya pavisiṁsu.</span><br />
<span class="sujato m-text">Then several mendicants …</span><br />
</p>
<p id="sn3p15c3p2">
<span class="pali m-text">Sāvatthiyaṁ piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:</span><br />
<span class="sujato m-text">told the Buddha what had happened.</span><br />
</p>
<p id="sn3p15c4p1">
<span class="pali m-text">“Idha, bhante, rājā māgadho ajātasattu vedehiputto caturaṅginiṁ senaṁ sannayhitvā rājānaṁ pasenadiṁ kosalaṁ abbhuyyāsi yena kāsi.</span><br />
</p>
<p id="sn3p15c4p2">
<span class="pali m-text">Assosi kho, bhante, rājā pasenadi kosalo:</span><br />
</p>
<p id="sn3p15c4p3">
<span class="pali m-text">‘rājā kira māgadho ajātasattu vedehiputto caturaṅginiṁ senaṁ sannayhitvā mamaṁ abbhuyyāto yena kāsī’ti.</span><br />
</p>
<p id="sn3p15c4p4">
<span class="pali m-text">Atha kho, bhante, rājā pasenadi kosalo caturaṅginiṁ senaṁ sannayhitvā rājānaṁ māgadhaṁ ajātasattuṁ vedehiputtaṁ paccuyyāsi yena kāsi.</span><br />
</p>
<p id="sn3p15c4p5">
<span class="pali m-text">Atha kho, bhante, rājā ca māgadho ajātasattu vedehiputto rājā ca pasenadi kosalo saṅgāmesuṁ.</span><br />
</p>
<p id="sn3p15c4p6">
<span class="pali m-text">Tasmiṁ kho pana, bhante, saṅgāme rājā pasenadi kosalo rājānaṁ māgadhaṁ ajātasattuṁ vedehiputtaṁ parājesi, jīvaggāhañca naṁ aggahesi.</span><br />
</p>
<p id="sn3p15c4p7">
<span class="pali m-text">Atha kho, bhante, rañño pasenadissa kosalassa etadahosi:</span><br />
</p>
<p id="sn3p15c4p8">
<span class="pali m-text">‘kiñcāpi kho myāyaṁ rājā māgadho ajātasattu vedehiputto adubbhantassa dubbhati, atha ca pana me bhāgineyyo hoti.</span><br />
</p>
<p id="sn3p15c4p9">
<span class="pali m-text">Yannūnāhaṁ rañño māgadhassa ajātasattuno vedehiputtassa sabbaṁ hatthikāyaṁ pariyādiyitvā sabbaṁ assakāyaṁ sabbaṁ rathakāyaṁ sabbaṁ pattikāyaṁ pariyādiyitvā jīvantameva naṁ osajjeyyan’”ti.</span><br />
</p>
<p id="sn3p15c5p1">
<span class="pali m-text">“Atha kho, bhante, rājā pasenadi kosalo rañño māgadhassa ajātasattuno vedehiputtassa sabbaṁ hatthikāyaṁ pariyādiyitvā sabbaṁ assakāyaṁ pariyādiyitvā sabbaṁ rathakāyaṁ pariyādiyitvā sabbaṁ pattikāyaṁ pariyādiyitvā jīvantameva naṁ osajjī”ti.</span><br />
</p>
<p id="sn3p15c6p1">
<span class="pali m-text">Atha kho bhagavā etamatthaṁ viditvā tāyaṁ velāyaṁ imā gāthāyo abhāsi:</span><br />
<span class="sujato m-text">Then, understanding this matter, on that occasion the Buddha recited these verses:</span><br />
</p>
<p id="sn3p15c7p1">
<span class="pali m-text">“Vilumpateva puriso,</span><br />
<span class="sujato m-text">“A man goes on plundering</span><br />
</p>
<p id="sn3p15c7p2">
<span class="pali m-text">yāvassa upakappati;</span><br />
<span class="sujato m-text">as long as it serves his ends.</span><br />
</p>
<p id="sn3p15c7p3">
<span class="pali m-text">Yadā caññe vilumpanti,</span><br />
<span class="sujato m-text">But as soon as others plunder him,</span><br />
</p>
<p id="sn3p15c7p4">
<span class="pali m-text">so vilutto viluppati.</span><br />
<span class="sujato m-text">the plunderer is plundered.</span><br />
</p>
<p id="sn3p15c8p1">
<span class="pali m-text">Ṭhānañhi maññati bālo,</span><br />
<span class="sujato m-text">For the fool thinks they’ve got away with it</span><br />
</p>
<p id="sn3p15c8p2">
<span class="pali m-text">yāva pāpaṁ na paccati;</span><br />
<span class="sujato m-text">so long as their wickedness has not ripened.</span><br />
</p>
<p id="sn3p15c8p3">
<span class="pali m-text">Yadā ca paccati pāpaṁ,</span><br />
<span class="sujato m-text">But as soon as that wickedness ripens,</span><br />
</p>
<p id="sn3p15c8p4">
<span class="pali m-text">atha dukkhaṁ nigacchati.</span><br />
<span class="sujato m-text">they fall into suffering.</span><br />
</p>
<p id="sn3p15c9p1">
<span class="pali m-text">Hantā labhati hantāraṁ,</span><br />
<span class="sujato m-text">A killer creates a killer;</span><br />
</p>
<p id="sn3p15c9p2">
<span class="pali m-text">jetāraṁ labhate jayaṁ;</span><br />
<span class="sujato m-text">a conqueror creates a conqueror;</span><br />
</p>
<p id="sn3p15c9p3">
<span class="pali m-text">Akkosako ca akkosaṁ,</span><br />
<span class="sujato m-text">an abuser creates abuse,</span><br />
</p>
<p id="sn3p15c9p4">
<span class="pali m-text">rosetārañca rosako;</span><br />
<span class="sujato m-text">and a bully creates a bully.</span><br />
</p>
<p id="sn3p15c9p5">
<span class="pali m-text">Atha kammavivaṭṭena,</span><br />
<span class="sujato m-text">And so as deeds unfold</span><br />
</p>
<p id="sn3p15c9p6">
<span class="pali m-text">so vilutto viluppatī”ti.</span><br />
<span class="sujato m-text">the plunderer is plundered.”</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0003p0014.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0003p0016.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>