<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0g7z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0g7z.html" />
  <meta property="og:description" content="Sattakanipāta Kukkuvagga 4. Mātuposakagijjhajātaka “Te kathaṁ nu karissanti, vuddhā giridarīsayā; Ahaṁ baddhosmi pāsena, nilīyassa vasaṁ gato”. “Kiṁ gijjha paridevasi, kā nu te paridevanā; Na me suto vā diṭṭho vā, bhāsanto mānusiṁ dijo”. “Bharāmi mātāpitaro, vuddhe giridarīsaye; Te kathaṁ nu karissanti, ahaṁ vasaṁ gato tava”. “Yannu gijjho yojanasataṁ, kuṇapāni …" />
  <meta name="twitter:description" content="Sattakanipāta Kukkuvagga 4. Mātuposakagijjhajātaka “Te kathaṁ nu karissanti, vuddhā giridarīsayā; Ahaṁ baddhosmi pāsena, nilīyassa vasaṁ gato”. “Kiṁ gijjha paridevasi, kā nu te paridevanā; Na me suto vā diṭṭho vā, bhāsanto mānusiṁ dijo”. “Bharāmi mātāpitaro, vuddhe giridarīsaye; Te kathaṁ nu karissanti, ahaṁ vasaṁ gato tava”. “Yannu gijjho yojanasataṁ, kuṇapāni …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="sattakanipata">
<h2><a href="#sattakanipata">Sattakanipāta</a></h2>
<section id="kukkuvagga">
<h3><a href="#kukkuvagga">Kukkuvagga</a></h3>
<section id="matuposakagijjhajataka">
<h4><a href="#matuposakagijjhajataka">4. Mātuposakagijjhajātaka</a></h4>
<p id="ja399c1p1">
<span class="m-text m-primary">“Te kathaṁ nu karissanti,</span><br />
</p>
<p id="ja399c1p2">
<span class="m-text m-primary">vuddhā giridarīsayā;</span><br />
</p>
<p id="ja399c1p3">
<span class="m-text m-primary">Ahaṁ baddhosmi pāsena,</span><br />
</p>
<p id="ja399c1p4">
<span class="m-text m-primary">nilīyassa vasaṁ gato”.</span><br />
</p>
<p id="ja399c2p1">
<span class="m-text m-primary">“Kiṁ gijjha paridevasi,</span><br />
</p>
<p id="ja399c2p2">
<span class="m-text m-primary">kā nu te paridevanā;</span><br />
</p>
<p id="ja399c2p3">
<span class="m-text m-primary">Na me suto vā diṭṭho vā,</span><br />
</p>
<p id="ja399c2p4">
<span class="m-text m-primary">bhāsanto mānusiṁ dijo”.</span><br />
</p>
<p id="ja399c3p1">
<span class="m-text m-primary">“Bharāmi mātāpitaro,</span><br />
</p>
<p id="ja399c3p2">
<span class="m-text m-primary">vuddhe giridarīsaye;</span><br />
</p>
<p id="ja399c3p3">
<span class="m-text m-primary">Te kathaṁ nu karissanti,</span><br />
</p>
<p id="ja399c3p4">
<span class="m-text m-primary">ahaṁ vasaṁ gato tava”.</span><br />
</p>
<p id="ja399c4p1">
<span class="m-text m-primary">“Yannu gijjho yojanasataṁ,</span><br />
</p>
<p id="ja399c4p2">
<span class="m-text m-primary">kuṇapāni avekkhati;</span><br />
</p>
<p id="ja399c4p3">
<span class="m-text m-primary">Kasmā jālañca pāsañca,</span><br />
</p>
<p id="ja399c4p4">
<span class="m-text m-primary">āsajjāpi na bujjhasi”.</span><br />
</p>
<p id="ja399c5p1">
<span class="m-text m-primary">“Yadā parābhavo hoti,</span><br />
</p>
<p id="ja399c5p2">
<span class="m-text m-primary">poso jīvitasaṅkhaye;</span><br />
</p>
<p id="ja399c5p3">
<span class="m-text m-primary">Atha jālañca pāsañca,</span><br />
</p>
<p id="ja399c5p4">
<span class="m-text m-primary">āsajjāpi na bujjhati”.</span><br />
</p>
<p id="ja399c6p1">
<span class="m-text m-primary">“Bharassu mātāpitaro,</span><br />
</p>
<p id="ja399c6p2">
<span class="m-text m-primary">vuddhe giridarīsaye;</span><br />
</p>
<p id="ja399c6p3">
<span class="m-text m-primary">Mayā tvaṁ samanuññāto,</span><br />
</p>
<p id="ja399c6p4">
<span class="m-text m-primary">sotthiṁ passāhi ñātake”.</span><br />
</p>
<p id="ja399c7p1">
<span class="m-text m-primary">“Evaṁ luddaka nandassu,</span><br />
</p>
<p id="ja399c7p2">
<span class="m-text m-primary">saha sabbehi ñātibhi;</span><br />
</p>
<p id="ja399c7p3">
<span class="m-text m-primary">Bharissaṁ mātāpitaro,</span><br />
</p>
<p id="ja399c7p4">
<span class="m-text m-primary">vuddhe giridarīsaye”ti.</span><br />
</p>
<p id="ja399c8p1">
<span class="m-text m-primary">Mātuposakagijjhajātakaṁ catutthaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>