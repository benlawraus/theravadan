<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mily003p007p005z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Milindapañha" />
  <meta name="twitter:title" content="Milindapañha" />
  <meta property="og:url" content="https://theravadan.org/pages/mily003p007p005z.html" />
  <meta property="og:description" content="Arūpadhammavavatthānavagga 5. Dvinnaṁlokuppannānaṁsamakabhāvapañha Rājā āha— “bhante nāgasena, yo idha kālaṅkato brahmaloke uppajjeyya, yo ca idha kālaṅkato kasmīre uppajjeyya, ko cirataraṁ ko sīghataran”ti? “Samakaṁ, mahārājā”ti. “Opammaṁ karohī”ti. “Kuhiṁ pana, mahārāja, tava jātanagaran”ti? “Atthi, bhante, kalasigāmo nāma, tatthāhaṁ jāto”ti. “Kīva dūro, mahārāja, ito …" />
  <meta name="twitter:description" content="Arūpadhammavavatthānavagga 5. Dvinnaṁlokuppannānaṁsamakabhāvapañha Rājā āha— “bhante nāgasena, yo idha kālaṅkato brahmaloke uppajjeyya, yo ca idha kālaṅkato kasmīre uppajjeyya, ko cirataraṁ ko sīghataran”ti? “Samakaṁ, mahārājā”ti. “Opammaṁ karohī”ti. “Kuhiṁ pana, mahārāja, tava jātanagaran”ti? “Atthi, bhante, kalasigāmo nāma, tatthāhaṁ jāto”ti. “Kīva dūro, mahārāja, ito …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<section id="arupadhammavavatthanavagga">
<h2><a href="#arupadhammavavatthanavagga">Arūpadhammavavatthānavagga</a></h2>
<section id="dvinnamlokuppannanamsamakabhavapanha">
<h3><a href="#dvinnamlokuppannanamsamakabhavapanha">5. Dvinnaṁlokuppannānaṁsamakabhāvapañha</a></h3>
<p id="mil3p7p5c1p1">
<span class="m-text m-primary">Rājā āha—</span><br />
</p>
<p id="mil3p7p5c1p2">
<span class="m-text m-primary">“bhante nāgasena, yo idha kālaṅkato brahmaloke uppajjeyya, yo ca idha kālaṅkato kasmīre uppajjeyya, ko cirataraṁ ko sīghataran”ti?</span><br />
</p>
<p id="mil3p7p5c1p3">
<span class="m-text m-primary">“Samakaṁ, mahārājā”ti.</span><br />
</p>
<p id="mil3p7p5c2p1">
<span class="m-text m-primary">“Opammaṁ karohī”ti.</span><br />
</p>
<p id="mil3p7p5c2p2">
<span class="m-text m-primary">“Kuhiṁ pana, mahārāja, tava jātanagaran”ti?</span><br />
</p>
<p id="mil3p7p5c2p3">
<span class="m-text m-primary">“Atthi, bhante, kalasigāmo nāma, tatthāhaṁ jāto”ti.</span><br />
</p>
<p id="mil3p7p5c2p4">
<span class="m-text m-primary">“Kīva dūro, mahārāja, ito kalasigāmo hotī”ti.</span><br />
</p>
<p id="mil3p7p5c2p5">
<span class="m-text m-primary">“Dvimattāni, bhante, yojanasatānī”ti.</span><br />
</p>
<p id="mil3p7p5c2p6">
<span class="m-text m-primary">“Kīva dūraṁ, mahārāja, ito kasmīraṁ hotī”ti?</span><br />
</p>
<p id="mil3p7p5c2p7">
<span class="m-text m-primary">“Dvādasa, bhante, yojanānī”ti.</span><br />
</p>
<p id="mil3p7p5c2p8">
<span class="m-text m-primary">“Iṅgha tvaṁ, mahārāja, kalasigāmaṁ cintehī”ti.</span><br />
</p>
<p id="mil3p7p5c2p9">
<span class="m-text m-primary">“Cintito, bhante”ti.</span><br />
</p>
<p id="mil3p7p5c2p10">
<span class="m-text m-primary">“Iṅgha tvaṁ, mahārāja, kasmīraṁ cintehī”ti.</span><br />
</p>
<p id="mil3p7p5c2p11">
<span class="m-text m-primary">“Cintitaṁ, bhante”ti.</span><br />
</p>
<p id="mil3p7p5c2p12">
<span class="m-text m-primary">“Katamaṁ nu kho, mahārāja, cirena cintitaṁ, katamaṁ sīghataran”ti?</span><br />
</p>
<p id="mil3p7p5c2p13">
<span class="m-text m-primary">“Samakaṁ, bhante”ti.</span><br />
</p>
<p id="mil3p7p5c2p14">
<span class="m-text m-primary">“Evameva kho, mahārāja, yo idha kālaṅkato brahmaloke uppajjeyya, yo ca idha kālaṅkato kasmīre uppajjeyya, samakaṁyeva uppajjantī”ti.</span><br />
</p>
<p id="mil3p7p5c3p1">
<span class="m-text m-primary">“Bhiyyo opammaṁ karohī”ti.</span><br />
</p>
<p id="mil3p7p5c3p2">
<span class="m-text m-primary">“Taṁ kiṁ maññasi, mahārāja, dve sakuṇā ākāsena gaccheyyuṁ, tesu eko ucce rukkhe nisīdeyya, eko nīce rukkhe nisīdeyya, tesaṁ samakaṁ patiṭṭhitānaṁ katamassa chāyā paṭhamataraṁ pathaviyaṁ patiṭṭhaheyya, katamassa chāyā cirena pathaviyaṁ patiṭṭhaheyyā”ti?</span><br />
</p>
<p id="mil3p7p5c3p3">
<span class="m-text m-primary">“Samakaṁ, bhante”ti.</span><br />
</p>
<p id="mil3p7p5c3p4">
<span class="m-text m-primary">“Evameva kho, mahārāja, yo idha kālaṅkato brahmaloke uppajjeyya, yo ca idha kālaṅkato kasmīre uppajjeyya, samakaṁyeva uppajjantī”ti.</span><br />
</p>
<p id="mil3p7p5c4p1">
<span class="m-text m-primary">“Kallosi, bhante nāgasenā”ti.</span><br />
</p>
<p id="mil3p7p5c5p1">
<span class="m-text m-primary">Dvinnaṁ lokuppannānaṁ samakabhāvapañho pañcamo.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>