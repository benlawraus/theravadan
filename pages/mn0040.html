<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 40 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mn0040.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 40
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/mn0039.html">Previous</a></div>
<div class="m-col-s-6 m-text-right">
<a href="https://www.theravadan.org/pages/mn0041.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 40</span></p>
<section id="culaassapurasutta">
<span id="mn40c0p2"></span><h2><span class="pali m-text">Cūḷaassapurasutta</span></h2>
<p><span class="sujato m-text">The Shorter Discourse at Assapura</span></p>
<p id="mn40c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn40c1p2">
<span class="pali m-text">ekaṁ samayaṁ bhagavā aṅgesu viharati assapuraṁ nāma aṅgānaṁ nigamo.</span><br />
<span class="sujato m-text">At one time the Buddha was staying in the land of the Aṅgas, near the Aṅgan town named Assapura.</span><br />
</p>
<p id="mn40c1p3">
<span class="pali m-text">Tatra kho bhagavā bhikkhū āmantesi:</span><br />
<span class="sujato m-text">There the Buddha addressed the mendicants,</span><br />
</p>
<p id="mn40c1p4">
<span class="pali m-text">“bhikkhavo”ti.</span><br />
<span class="sujato m-text">“Mendicants!”</span><br />
</p>
<p id="mn40c1p5">
<span class="pali m-text">“Bhadante”ti te bhikkhū bhagavato paccassosuṁ.</span><br />
<span class="sujato m-text">“Venerable sir,” they replied.</span><br />
</p>
<p id="mn40c1p6">
<span class="pali m-text">Bhagavā etadavoca:</span><br />
<span class="sujato m-text">The Buddha said this:</span><br />
</p>
<p id="mn40c2p1">
<span class="pali m-text">“Samaṇā samaṇāti vo, bhikkhave, jano sañjānāti.</span><br />
<span class="sujato m-text">“Mendicants, people label you as ascetics.</span><br />
</p>
<p id="mn40c2p2">
<span class="pali m-text">Tumhe ca pana ‘ke tumhe’ti puṭṭhā samānā ‘samaṇāmhā’ti paṭijānātha.</span><br />
<span class="sujato m-text">And when they ask you what you are, you claim to be ascetics.</span><br />
</p>
<p id="mn40c2p3">
<span class="pali m-text">Tesaṁ vo, bhikkhave, evaṁsamaññānaṁ sataṁ evaṁpaṭiññānaṁ sataṁ:</span><br />
<span class="sujato m-text">Given this label and this claim, you should train like this: ‘We will practice in the way that is proper for an ascetic. That way our label will be accurate and our claim correct.</span><br />
</p>
<p id="mn40c2p4">
<span class="pali m-text">‘yā samaṇasāmīcippaṭipadā taṁ paṭipajjissāma;</span><br />
</p>
<p id="mn40c2p5">
<span class="pali m-text">evaṁ no ayaṁ amhākaṁ samaññā ca saccā bhavissati paṭiññā ca bhūtā;</span><br />
</p>
<p id="mn40c2p6">
<span class="pali m-text">yesañca mayaṁ cīvarapiṇḍapātasenāsanagilānappaccayabhesajjaparikkhāraṁ paribhuñjāma, tesaṁ te kārā amhesu mahapphalā bhavissanti mahānisaṁsā, amhākañcevāyaṁ pabbajjā avañjhā bhavissati saphalā saudrayā’ti.</span><br />
<span class="sujato m-text">Any robes, almsfood, lodgings, and medicines and supplies for the sick that we use will be very fruitful and beneficial for the donor. And our going forth will not be wasted, but will be fruitful and fertile.’</span><br />
</p>
<p id="mn40c2p7">
<span class="pali m-text">Evañhi vo, bhikkhave, sikkhitabbaṁ.</span><br />
</p>
<p id="mn40c3p1">
<span class="pali m-text">Kathañca, bhikkhave, bhikkhu na samaṇasāmīcippaṭipadaṁ paṭipanno hoti?</span><br />
<span class="sujato m-text">And how does a mendicant not practice in the way that is proper for an ascetic?</span><br />
</p>
<p id="mn40c3p2">
<span class="pali m-text">Yassa kassaci, bhikkhave, bhikkhuno abhijjhālussa abhijjhā appahīnā hoti, byāpannacittassa byāpādo appahīno hoti, kodhanassa kodho appahīno hoti, upanāhissa upanāho appahīno hoti, makkhissa makkho appahīno hoti, paḷāsissa paḷāso appahīno hoti, issukissa issā appahīnā hoti, maccharissa macchariyaṁ appahīnaṁ hoti, saṭhassa sāṭheyyaṁ appahīnaṁ hoti, māyāvissa māyā appahīnā hoti, pāpicchassa pāpikā icchā appahīnā hoti, micchādiṭṭhikassa micchādiṭṭhi appahīnā hoti—</span><br />
<span class="sujato m-text">There are some mendicants who have not given up covetousness, ill will, irritability, hostility, disdain, contempt, jealousy, stinginess, deviousness, deceit, corrupt wishes, and wrong view.</span><br />
</p>
<p id="mn40c3p3">
<span class="pali m-text">imesaṁ kho ahaṁ, bhikkhave, samaṇamalānaṁ samaṇadosānaṁ samaṇakasaṭānaṁ āpāyikānaṁ ṭhānānaṁ duggativedaniyānaṁ appahānā ‘na samaṇasāmīcippaṭipadaṁ paṭipanno’ti vadāmi.</span><br />
<span class="sujato m-text">These stains, defects, and dregs of an ascetic are grounds for rebirth in places of loss, and are experienced in bad places. As long as they have not given these up, they do not practice in the way that is proper for an ascetic, I say.</span><br />
</p>
<p id="mn40c4p1">
<span class="pali m-text">Seyyathāpi, bhikkhave, matajaṁ nāma āvudhajātaṁ ubhatodhāraṁ pītanisitaṁ.</span><br />
<span class="sujato m-text">I say that such a mendicant’s going forth may be compared to the kind of weapon called ‘death-dealer’—double-edged, hardened, and keen—covered and wrapped in the outer robe.</span><br />
</p>
<p id="mn40c4p2">
<span class="pali m-text">Tadassa saṅghāṭiyā sampārutaṁ sampaliveṭhitaṁ.</span><br />
</p>
<p id="mn40c4p3">
<span class="pali m-text">Tathūpamāhaṁ, bhikkhave, imassa bhikkhuno pabbajjaṁ vadāmi.</span><br />
</p>
<p id="mn40c5p1">
<span class="pali m-text">Nāhaṁ, bhikkhave, saṅghāṭikassa saṅghāṭidhāraṇamattena sāmaññaṁ vadāmi.</span><br />
<span class="sujato m-text">I say that you don’t deserve the label ‘outer robe wearer’ just because you wear an outer robe.</span><br />
</p>
<p id="mn40c5p2">
<span class="pali m-text">Nāhaṁ, bhikkhave, acelakassa acelakamattena sāmaññaṁ vadāmi.</span><br />
<span class="sujato m-text">You don’t deserve the label ‘naked ascetic’ just because you go naked.</span><br />
</p>
<p id="mn40c5p3">
<span class="pali m-text">Nāhaṁ, bhikkhave, rajojallikassa rajojallikamattena sāmaññaṁ vadāmi.</span><br />
<span class="sujato m-text">You don’t deserve the label ‘dust and dirt wearer’ just because you’re caked in dust and dirt.</span><br />
</p>
<p id="mn40c5p4">
<span class="pali m-text">Nāhaṁ, bhikkhave, udakorohakassa udakorohaṇamattena sāmaññaṁ vadāmi.</span><br />
<span class="sujato m-text">You don’t deserve the label ‘water immerser’ just because you immerse yourself in water.</span><br />
</p>
<p id="mn40c5p5">
<span class="pali m-text">Nāhaṁ, bhikkhave, rukkhamūlikassa rukkhamūlikamattena sāmaññaṁ vadāmi.</span><br />
<span class="sujato m-text">You don’t deserve the label ‘tree root dweller’ just because you stay at the root of a tree.</span><br />
</p>
<p id="mn40c5p6">
<span class="pali m-text">Nāhaṁ, bhikkhave, abbhokāsikassa abbhokāsikamattena sāmaññaṁ vadāmi.</span><br />
<span class="sujato m-text">You don’t deserve the label ‘open air dweller’ just because you stay in the open air.</span><br />
</p>
<p id="mn40c5p7">
<span class="pali m-text">Nāhaṁ, bhikkhave, ubbhaṭṭhakassa ubbhaṭṭhakamattena sāmaññaṁ vadāmi.</span><br />
<span class="sujato m-text">You don’t deserve the label ‘stander’ just because you continually stand.</span><br />
</p>
<p id="mn40c5p8">
<span class="pali m-text">Nāhaṁ, bhikkhave, pariyāyabhattikassa pariyāyabhattikamattena sāmaññaṁ vadāmi.</span><br />
<span class="sujato m-text">You don’t deserve the label ‘interval eater’ just because you eat food at set intervals.</span><br />
</p>
<p id="mn40c5p9">
<span class="pali m-text">Nāhaṁ, bhikkhave, mantajjhāyakassa mantajjhāyakamattena sāmaññaṁ vadāmi.</span><br />
<span class="sujato m-text">You don’t deserve the label ‘reciter’ just because you recite scriptures.</span><br />
</p>
<p id="mn40c5p10">
<span class="pali m-text">Nāhaṁ, bhikkhave, jaṭilakassa jaṭādhāraṇamattena sāmaññaṁ vadāmi.</span><br />
<span class="sujato m-text">You don’t deserve the label ‘matted-hair ascetic’ just because you have matted hair.</span><br />
</p>
<p id="mn40c6p1">
<span class="pali m-text">Saṅghāṭikassa ce, bhikkhave, saṅghāṭidhāraṇamattena abhijjhālussa abhijjhā pahīyetha, byāpannacittassa byāpādo pahīyetha, kodhanassa kodho pahīyetha, upanāhissa upanāho pahīyetha, makkhissa makkho pahīyetha, paḷāsissa paḷāso pahīyetha, issukissa issā pahīyetha, maccharissa macchariyaṁ pahīyetha, saṭhassa sāṭheyyaṁ pahīyetha, māyāvissa māyā pahīyetha, pāpicchassa pāpikā icchā pahīyetha, micchādiṭṭhikassa micchādiṭṭhi pahīyetha, tamenaṁ mittāmaccā ñātisālohitā jātameva naṁ saṅghāṭikaṁ kareyyuṁ, saṅghāṭikattameva samādapeyyuṁ:</span><br />
<span class="sujato m-text">Imagine that just by wearing an outer robe someone with covetousness, ill will, irritability, hostility, disdain, contempt, jealousy, stinginess, deviousness, deceit, corrupt wishes, and wrong view could give up these things. If that were the case, your friends and colleagues, relatives and kin would make you an outer robe wearer as soon as you were born. They’d encourage you:</span><br />
</p>
<p id="mn40c6p2">
<span class="pali m-text">‘ehi tvaṁ, bhadramukha, saṅghāṭiko hohi, saṅghāṭikassa te sato saṅghāṭidhāraṇamattena abhijjhālussa abhijjhā pahīyissati, byāpannacittassa byāpādo pahīyissati, kodhanassa kodho pahīyissati, upanāhissa upanāho pahīyissati, makkhissa makkho pahīyissati, paḷāsissa paḷāso pahīyissati, issukissa issā pahīyissati, maccharissa macchariyaṁ pahīyissati, saṭhassa sāṭheyyaṁ pahīyissati, māyāvissa māyā pahīyissati, pāpicchassa pāpikā icchā pahīyissati, micchādiṭṭhikassa micchādiṭṭhi pahīyissatī’ti.</span><br />
<span class="sujato m-text">‘Please, my dear, wear an outer robe! By doing so you will give up covetousness, ill will, irritability, hostility, disdain, contempt, jealousy, stinginess, deviousness, deceit, corrupt wishes, and wrong view.’</span><br />
</p>
<p id="mn40c6p3">
<span class="pali m-text">Yasmā ca kho ahaṁ, bhikkhave, saṅghāṭikampi idhekaccaṁ passāmi abhijjhāluṁ byāpannacittaṁ kodhanaṁ upanāhiṁ makkhiṁ paḷāsiṁ issukiṁ macchariṁ saṭhaṁ māyāviṁ pāpicchaṁ micchādiṭṭhikaṁ, tasmā na saṅghāṭikassa saṅghāṭidhāraṇamattena sāmaññaṁ vadāmi.</span><br />
<span class="sujato m-text">But sometimes I see someone with these bad qualities who is an outer robe wearer. That’s why I say that you don’t deserve the label ‘outer robe wearer’ just because you wear an outer robe.</span><br />
</p>
<p id="mn40c6p4">
<span class="pali m-text">Acelakassa ce, bhikkhave …pe…</span><br />
<span class="sujato m-text">Imagine that just by going naked …</span><br />
</p>
<p id="mn40c6p5">
<span class="pali m-text">rajojallikassa ce, bhikkhave …pe…</span><br />
<span class="sujato m-text">wearing dust and dirt …</span><br />
</p>
<p id="mn40c6p6">
<span class="pali m-text">udakorohakassa ce, bhikkhave …pe…</span><br />
<span class="sujato m-text">immersing in water …</span><br />
</p>
<p id="mn40c6p7">
<span class="pali m-text">rukkhamūlikassa ce, bhikkhave …pe…</span><br />
<span class="sujato m-text">staying at the root of a tree …</span><br />
</p>
<p id="mn40c6p8">
<span class="pali m-text">abbhokāsikassa ce, bhikkhave …pe…</span><br />
<span class="sujato m-text">staying in the open air …</span><br />
</p>
<p id="mn40c6p9">
<span class="pali m-text">ubbhaṭṭhakassa ce, bhikkhave …pe…</span><br />
<span class="sujato m-text">standing continually …</span><br />
</p>
<p id="mn40c6p10">
<span class="pali m-text">pariyāyabhattikassa ce, bhikkhave …pe…</span><br />
<span class="sujato m-text">eating at set intervals …</span><br />
</p>
<p id="mn40c6p11">
<span class="pali m-text">mantajjhāyakassa ce, bhikkhave …pe…</span><br />
<span class="sujato m-text">reciting scriptures …</span><br />
</p>
<p id="mn40c6p12">
<span class="pali m-text">jaṭilakassa ce, bhikkhave, jaṭādhāraṇamattena abhijjhālussa abhijjhā pahīyetha, byāpannacittassa byāpādo pahīyetha, kodhanassa kodho pahīyetha, upanāhissa upanāho pahīyetha, makkhissa makkho pahīyetha, paḷāsissa paḷāso pahīyetha, issukissa issā pahīyetha, maccharissa macchariyaṁ pahīyetha, saṭhassa sāṭheyyaṁ pahīyetha, māyāvissa māyā pahīyetha, pāpicchassa pāpikā icchā pahīyetha, micchādiṭṭhikassa micchādiṭṭhi pahīyetha, tamenaṁ mittāmaccā ñātisālohitā jātameva naṁ jaṭilakaṁ kareyyuṁ, jaṭilakattameva samādapeyyuṁ:</span><br />
<span class="sujato m-text">having matted hair someone with covetousness, ill will, irritability, hostility, disdain, contempt, jealousy, stinginess, deviousness, deceit, corrupt wishes, and wrong view could give up these things. If that were the case, your friends and colleagues, relatives and kin would make you a matted-hair ascetic as soon as you were born. They’d encourage you:</span><br />
</p>
<p id="mn40c6p13">
<span class="pali m-text">‘ehi tvaṁ, bhadramukha, jaṭilako hohi, jaṭilakassa te sato jaṭādhāraṇamattena abhijjhālussa abhijjhā pahīyissati byāpannacittassa byāpādo pahīyissati, kodhanassa kodho pahīyissati …pe… pāpicchassa pāpikā icchā pahīyissati micchādiṭṭhikassa micchādiṭṭhi pahīyissatī’ti.</span><br />
<span class="sujato m-text">‘Please, my dear, become a matted-hair ascetic! By doing so you will give up covetousness, ill will, irritability, hostility, disdain, contempt, jealousy, stinginess, deviousness, deceit, corrupt wishes, and wrong view.’</span><br />
</p>
<p id="mn40c6p14">
<span class="pali m-text">Yasmā ca kho ahaṁ, bhikkhave, jaṭilakampi idhekaccaṁ passāmi abhijjhāluṁ byāpannacittaṁ kodhanaṁ upanāhiṁ makkhiṁ palāsiṁ issukiṁ macchariṁ saṭhaṁ māyāviṁ pāpicchaṁ micchādiṭṭhiṁ, tasmā na jaṭilakassa jaṭādhāraṇamattena sāmaññaṁ vadāmi.</span><br />
<span class="sujato m-text">But sometimes I see someone with these bad qualities who is a matted-hair ascetic. That’s why I say that you don’t deserve the label ‘matted-hair ascetic’ just because you have matted hair.</span><br />
</p>
<p id="mn40c7p1">
<span class="pali m-text">Kathañca, bhikkhave, bhikkhu samaṇasāmīcippaṭipadaṁ paṭipanno hoti?</span><br />
<span class="sujato m-text">And how does a mendicant practice in the way that is proper for an ascetic?</span><br />
</p>
<p id="mn40c7p2">
<span class="pali m-text">Yassa kassaci, bhikkhave, bhikkhuno abhijjhālussa abhijjhā pahīnā hoti, byāpannacittassa byāpādo pahīno hoti, kodhanassa kodho pahīno hoti, upanāhissa upanāho pahīno hoti, makkhissa makkho pahīno hoti, paḷāsissa paḷāso pahīno hoti, issukissa issā pahīnā hoti, maccharissa macchariyaṁ pahīnaṁ hoti, saṭhassa sāṭheyyaṁ pahīnaṁ hoti, māyāvissa māyā pahīnā hoti, pāpicchassa pāpikā icchā pahīnā hoti, micchādiṭṭhikassa micchādiṭṭhi pahīnā hoti—</span><br />
<span class="sujato m-text">There are some mendicants who have given up covetousness, ill will, irritability, hostility, disdain, contempt, jealousy, stinginess, deviousness, deceit, corrupt wishes, and wrong view.</span><br />
</p>
<p id="mn40c7p3">
<span class="pali m-text">imesaṁ kho ahaṁ, bhikkhave, samaṇamalānaṁ samaṇadosānaṁ samaṇakasaṭānaṁ āpāyikānaṁ ṭhānānaṁ duggativedaniyānaṁ pahānā ‘samaṇasāmīcippaṭipadaṁ paṭipanno’ti vadāmi.</span><br />
<span class="sujato m-text">These stains, defects, and dregs of an ascetic are grounds for rebirth in places of loss, and are experienced in bad places. When they have given these up, they are practicing in the way that is proper for an ascetic, I say.</span><br />
</p>
<p id="mn40c8p1">
<span class="pali m-text">So sabbehi imehi pāpakehi akusalehi dhammehi visuddhamattānaṁ samanupassati (…).</span><br />
<span class="sujato m-text">They see themselves purified from all these bad, unskillful qualities.</span><br />
</p>
<p id="mn40c8p2">
<span class="pali m-text">Tassa sabbehi imehi pāpakehi akusalehi dhammehi visuddhamattānaṁ samanupassato (…) pāmojjaṁ jāyati, pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati.</span><br />
<span class="sujato m-text">Seeing this, joy springs up. Being joyful, rapture springs up. When the mind is full of rapture, the body becomes tranquil. When the body is tranquil, they feel bliss. And when blissful, the mind becomes immersed in samādhi.</span><br />
</p>
<p id="mn40c9p1">
<span class="pali m-text">So mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā viharati.</span><br />
<span class="sujato m-text">They meditate spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will.</span><br />
</p>
<p id="mn40c10-12p1">
<span class="pali m-text">Karuṇāsahagatena cetasā …pe…</span><br />
<span class="sujato m-text">They meditate spreading a heart full of compassion …</span><br />
</p>
<p id="mn40c10-12p2">
<span class="pali m-text">muditāsahagatena cetasā …pe…</span><br />
<span class="sujato m-text">They meditate spreading a heart full of rejoicing …</span><br />
</p>
<p id="mn40c10-12p3">
<span class="pali m-text">upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā viharati.</span><br />
<span class="sujato m-text">They meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will.</span><br />
</p>
<p id="mn40c13p1">
<span class="pali m-text">Seyyathāpi, bhikkhave, pokkharaṇī acchodakā sātodakā sītodakā setakā supatitthā ramaṇīyā.</span><br />
<span class="sujato m-text">Suppose there was a lotus pond with clear, sweet, cool water, clean, with smooth banks, delightful.</span><br />
</p>
<p id="mn40c13p2">
<span class="pali m-text">Puratthimāya cepi disāya puriso āgaccheyya ghammābhitatto ghammapareto kilanto tasito pipāsito.</span><br />
<span class="sujato m-text">Then along comes a person—whether from the east, west, north, or south—struggling in the oppressive heat, weary, thirsty, and parched.</span><br />
</p>
<p id="mn40c13p3">
<span class="pali m-text">So taṁ pokkharaṇiṁ āgamma vineyya udakapipāsaṁ vineyya ghammapariḷāhaṁ …pe… pacchimāya cepi disāya puriso āgaccheyya …pe… uttarāya cepi disāya puriso āgaccheyya …pe… dakkhiṇāya cepi disāya puriso āgaccheyya. Yato kuto cepi naṁ puriso āgaccheyya ghammābhitatto ghammapareto, kilanto tasito pipāsito. So taṁ pokkharaṇiṁ āgamma vineyya udakapipāsaṁ, vineyya ghammapariḷāhaṁ.</span><br />
<span class="sujato m-text">No matter what direction they come from, when they arrive at that lotus pond they would alleviate their thirst and heat exhaustion.</span><br />
</p>
<p id="mn40c13p4">
<span class="pali m-text">Evameva kho, bhikkhave, khattiyakulā cepi agārasmā anagāriyaṁ pabbajito hoti, so ca tathāgatappaveditaṁ dhammavinayaṁ āgamma, evaṁ mettaṁ karuṇaṁ muditaṁ upekkhaṁ bhāvetvā labhati ajjhattaṁ vūpasamaṁ. Ajjhattaṁ vūpasamā ‘samaṇasāmīcippaṭipadaṁ paṭipanno’ti vadāmi. Brāhmaṇakulā cepi …pe… vessakulā cepi …pe… suddakulā cepi …pe… yasmā kasmā cepi kulā agārasmā anagāriyaṁ pabbajito hoti, so ca tathāgatappaveditaṁ dhammavinayaṁ āgamma, evaṁ mettaṁ karuṇaṁ muditaṁ upekkhaṁ bhāvetvā labhati ajjhattaṁ vūpasamaṁ.</span><br />
<span class="sujato m-text">In the same way, suppose someone has gone forth from the lay life to homelessness—whether from a family of aristocrats, brahmins, peasants, or menials—and has arrived at the teaching and training proclaimed by a Realized One. Having developed love, compassion, rejoicing, and equanimity in this way they gain inner peace.</span><br />
</p>
<p id="mn40c13p5">
<span class="pali m-text">Ajjhattaṁ vūpasamā ‘samaṇasāmīcippaṭipadaṁ paṭipanno’ti vadāmi.</span><br />
<span class="sujato m-text">Because of that inner peace they are practicing the way proper for an ascetic, I say.</span><br />
</p>
<p id="mn40c14p1">
<span class="pali m-text">Khattiyakulā cepi agārasmā anagāriyaṁ pabbajito hoti.</span><br />
<span class="sujato m-text">And suppose someone has gone forth from the lay life to homelessness—whether from a family of aristocrats, brahmins, peasants, OR menials—</span><br />
</p>
<p id="mn40c14p2">
<span class="pali m-text">So ca āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.</span><br />
<span class="sujato m-text">and they realize the undefiled freedom of heart and freedom by wisdom in this very life. And they live having realized it with their own insight due to the ending of defilements.</span><br />
</p>
<p id="mn40c14p3">
<span class="pali m-text">Āsavānaṁ khayā samaṇo hoti. Brāhmaṇakulā cepi …pe… vessakulā cepi … suddakulā cepi … yasmā kasmā cepi kulā agārasmā anagāriyaṁ pabbajito hoti, so ca āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. Āsavānaṁ khayā samaṇo hotī”ti.</span><br />
<span class="sujato m-text">They’re an ascetic because of the ending of defilements.”</span><br />
</p>
<p id="mn40c14p4">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn40c14p5">
<span class="pali m-text">Attamanā te bhikkhū bhagavato bhāsitaṁ abhinandunti.</span><br />
<span class="sujato m-text">Satisfied, the mendicants were happy with what the Buddha said.</span><br />
</p>
<p id="mn40c14p6">
<span class="pali m-text">Cūḷaassapurasuttaṁ niṭṭhitaṁ dasamaṁ.</span><br />
</p>
<p id="mn40c14p7">
<span class="pali m-text">Mahāyamakavaggo niṭṭhito catuttho.</span><br />
</p>
<p id="mn40c15p0">
<span class="pali m-text">Tassuddānaṁ</span><br />
</p>
<p id="mn40c15p1">
<span class="pali m-text">Giñjakasālavanaṁ pariharituṁ,</span><br />
</p>
<p id="mn40c15p2">
<span class="pali m-text">Paññavato puna saccakanisedho;</span><br />
</p>
<p id="mn40c15p3">
<span class="pali m-text">Mukhavaṇṇapasīdanatāpindo,</span><br />
</p>
<p id="mn40c15p4">
<span class="pali m-text">Kevaṭṭaassapurajaṭilena.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>