<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0l8z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0l8z.html" />
  <meta property="og:description" content="Kaṇikāravagga 10 Nāḷikeraphaladāyakattheraapadāna “Nagare bandhumatiyā, ārāmiko ahaṁ tadā; Addasaṁ virajaṁ buddhaṁ, gacchantaṁ anilañjase. Nāḷikeraphalaṁ gayha, buddhaseṭṭhassadāsahaṁ; Ākāse ṭhitako santo, paṭiggaṇhi mahāyaso. Vittisañjanano mayhaṁ, diṭṭhadhammasukhāvaho; Phalaṁ buddhassa datvāna, vippasannena cetasā. Adhigacchiṁ tadā pītiṁ, vipulañca sukhuttamaṁ; Uppajjateva ratanaṁ, nibbattassa tahiṁ tahiṁ. Ekanavutito kappe, yaṁ phala …" />
  <meta name="twitter:description" content="Kaṇikāravagga 10 Nāḷikeraphaladāyakattheraapadāna “Nagare bandhumatiyā, ārāmiko ahaṁ tadā; Addasaṁ virajaṁ buddhaṁ, gacchantaṁ anilañjase. Nāḷikeraphalaṁ gayha, buddhaseṭṭhassadāsahaṁ; Ākāse ṭhitako santo, paṭiggaṇhi mahāyaso. Vittisañjanano mayhaṁ, diṭṭhadhammasukhāvaho; Phalaṁ buddhassa datvāna, vippasannena cetasā. Adhigacchiṁ tadā pītiṁ, vipulañca sukhuttamaṁ; Uppajjateva ratanaṁ, nibbattassa tahiṁ tahiṁ. Ekanavutito kappe, yaṁ phala …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="kanikaravagga">
<h2><a href="#kanikaravagga">Kaṇikāravagga</a></h2>
<section id="nalikeraphaladayakattheraapadana">
<h3><a href="#nalikeraphaladayakattheraapadana">10 Nāḷikeraphaladāyakattheraapadāna</a></h3>
<p id="tha-ap512c1p1">
<span class="m-text m-primary">“Nagare bandhumatiyā,</span><br />
</p>
<p id="tha-ap512c1p2">
<span class="m-text m-primary">ārāmiko ahaṁ tadā;</span><br />
</p>
<p id="tha-ap512c1p3">
<span class="m-text m-primary">Addasaṁ virajaṁ buddhaṁ,</span><br />
</p>
<p id="tha-ap512c1p4">
<span class="m-text m-primary">gacchantaṁ anilañjase.</span><br />
</p>
<p id="tha-ap512c2p1">
<span class="m-text m-primary">Nāḷikeraphalaṁ gayha,</span><br />
</p>
<p id="tha-ap512c2p2">
<span class="m-text m-primary">buddhaseṭṭhassadāsahaṁ;</span><br />
</p>
<p id="tha-ap512c2p3">
<span class="m-text m-primary">Ākāse ṭhitako santo,</span><br />
</p>
<p id="tha-ap512c2p4">
<span class="m-text m-primary">paṭiggaṇhi mahāyaso.</span><br />
</p>
<p id="tha-ap512c3p1">
<span class="m-text m-primary">Vittisañjanano mayhaṁ,</span><br />
</p>
<p id="tha-ap512c3p2">
<span class="m-text m-primary">diṭṭhadhammasukhāvaho;</span><br />
</p>
<p id="tha-ap512c3p3">
<span class="m-text m-primary">Phalaṁ buddhassa datvāna,</span><br />
</p>
<p id="tha-ap512c3p4">
<span class="m-text m-primary">vippasannena cetasā.</span><br />
</p>
<p id="tha-ap512c4p1">
<span class="m-text m-primary">Adhigacchiṁ tadā pītiṁ,</span><br />
</p>
<p id="tha-ap512c4p2">
<span class="m-text m-primary">vipulañca sukhuttamaṁ;</span><br />
</p>
<p id="tha-ap512c4p3">
<span class="m-text m-primary">Uppajjateva ratanaṁ,</span><br />
</p>
<p id="tha-ap512c4p4">
<span class="m-text m-primary">nibbattassa tahiṁ tahiṁ.</span><br />
</p>
<p id="tha-ap512c5p1">
<span class="m-text m-primary">Ekanavutito kappe,</span><br />
</p>
<p id="tha-ap512c5p2">
<span class="m-text m-primary">yaṁ phalaṁ adadiṁ tadā;</span><br />
</p>
<p id="tha-ap512c5p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap512c5p4">
<span class="m-text m-primary">phaladānassidaṁ phalaṁ.</span><br />
</p>
<p id="tha-ap512c6p1">
<span class="m-text m-primary">Dibbacakkhu visuddhaṁ me,</span><br />
</p>
<p id="tha-ap512c6p2">
<span class="m-text m-primary">samādhikusalo ahaṁ;</span><br />
</p>
<p id="tha-ap512c6p3">
<span class="m-text m-primary">Abhiññāpāramippatto,</span><br />
</p>
<p id="tha-ap512c6p4">
<span class="m-text m-primary">phaladānassidaṁ phalaṁ.</span><br />
</p>
<p id="tha-ap512c7p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap512c7p2">
<span class="m-text m-primary">…pe…</span><br />
</p>
<p id="tha-ap512c7p3">
<span class="m-text m-primary">viharāmi anāsavo.</span><br />
</p>
<p id="tha-ap512c8p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap512c8p2">
<span class="m-text m-primary">…pe…</span><br />
</p>
<p id="tha-ap512c8p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap512c9p1">
<span class="m-text m-primary">Paṭisambhidā catasso,</span><br />
</p>
<p id="tha-ap512c9p2">
<span class="m-text m-primary">…pe…</span><br />
</p>
<p id="tha-ap512c9p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap512c10p1">
<span class="m-text m-primary">Itthaṁ sudaṁ āyasmā nāḷikeraphaladāyako thero imā gāthāyo abhāsitthāti.</span><br />
</p>
<p id="tha-ap512c11p1">
<span class="m-text m-primary">Nāḷikeraphaladāyakattherassāpadānaṁ dasamaṁ.</span><br />
</p>
<p id="tha-ap512c12p1">
<span class="m-text m-primary">Kaṇikāravaggo ekapaññāsamo.</span><br />
</p>
<p id="tha-ap512c13p1">
<span class="m-text m-primary">Tassuddānaṁ</span><br />
</p>
<p id="tha-ap512c14p1">
<span class="m-text m-primary">Kaṇikārekapattā ca,</span><br />
</p>
<p id="tha-ap512c14p2">
<span class="m-text m-primary">kāsumārī tathāvaṭā;</span><br />
</p>
<p id="tha-ap512c14p3">
<span class="m-text m-primary">Pādañca mātuluṅgañca,</span><br />
</p>
<p id="tha-ap512c14p4">
<span class="m-text m-primary">ajelīmodameva ca.</span><br />
</p>
<p id="tha-ap512c15p1">
<span class="m-text m-primary">Tālaṁ tathā nāḷikeraṁ,</span><br />
</p>
<p id="tha-ap512c15p2">
<span class="m-text m-primary">gāthāyo gaṇitā viha;</span><br />
</p>
<p id="tha-ap512c15p3">
<span class="m-text m-primary">Ekaṁ gāthāsataṁ hoti,</span><br />
</p>
<p id="tha-ap512c15p4">
<span class="m-text m-primary">ūnādhikavivajjitaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>