<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an6 &raquo; Aṅguttara Nikāya 6 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/any006p00wz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 6" />
  <meta name="twitter:title" content="Aṅguttara Nikāya 6" />
  <meta property="og:url" content="/pages/any006p00wz.html" />
  <meta property="og:description" content="Translators: sujato Numbered Discourses 6.26 3. Anuttariyavagga 3. Unsurpassable 26. Mahākaccānasutta With Mahākaccāna Tatra kho āyasmā mahākaccāno bhikkhū āmantesi: There Mahākaccāna addressed the mendicants: “āvuso bhikkhave”ti. “Reverends, mendicants!” “Āvuso”ti kho te bhikkhū āyasmato mahākaccānassa paccassosuṁ. “Reverend,” they replied. Āyasmā mahākaccāno etadavoca: Venerable Mahākaccāna said this: “acchariyaṁ, āvuso …" />
  <meta name="twitter:description" content="Translators: sujato Numbered Discourses 6.26 3. Anuttariyavagga 3. Unsurpassable 26. Mahākaccānasutta With Mahākaccāna Tatra kho āyasmā mahākaccāno bhikkhū āmantesi: There Mahākaccāna addressed the mendicants: “āvuso bhikkhave”ti. “Reverends, mendicants!” “Āvuso”ti kho te bhikkhū āyasmato mahākaccānassa paccassosuṁ. “Reverend,” they replied. Āyasmā mahākaccāno etadavoca: Venerable Mahākaccāna said this: “acchariyaṁ, āvuso …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-an-index.html">an</a> &raquo;
            <a href="/pages/ms-sutta-an-an6-index.html">an6</a> &raquo;
          </span>
          Aṅguttara Nikāya 6
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 6.26</span></p>
<section id="anuttariyavagga">
<h2><a href="#anuttariyavagga">3. Anuttariyavagga</a></h2>
<p><span class="sujato m-text">3. Unsurpassable</span></p>
<section id="mahakaccanasutta">
<h3><a href="#mahakaccanasutta">26. Mahākaccānasutta</a></h3>
<p><span class="sujato m-text">With Mahākaccāna</span></p>
<p id="an6p26c1p1">
<span class="pali m-text">Tatra kho āyasmā mahākaccāno bhikkhū āmantesi:</span><br />
<span class="sujato m-text">There Mahākaccāna addressed the mendicants:</span><br />
</p>
<p id="an6p26c1p2">
<span class="pali m-text">“āvuso bhikkhave”ti.</span><br />
<span class="sujato m-text">“Reverends, mendicants!”</span><br />
</p>
<p id="an6p26c1p3">
<span class="pali m-text">“Āvuso”ti kho te bhikkhū āyasmato mahākaccānassa paccassosuṁ.</span><br />
<span class="sujato m-text">“Reverend,” they replied.</span><br />
</p>
<p id="an6p26c1p4">
<span class="pali m-text">Āyasmā mahākaccāno etadavoca:</span><br />
<span class="sujato m-text">Venerable Mahākaccāna said this:</span><br />
</p>
<p id="an6p26c1p5">
<span class="pali m-text">“acchariyaṁ, āvuso;</span><br />
<span class="sujato m-text">“It’s incredible, reverends,</span><br />
</p>
<p id="an6p26c1p6">
<span class="pali m-text">abbhutaṁ, āvuso.</span><br />
<span class="sujato m-text">it’s amazing!</span><br />
</p>
<p id="an6p26c1p7">
<span class="pali m-text">Yāvañcidaṁ tena bhagavatā jānatā passatā arahatā sammāsambuddhena sambādhe okāsādhigamo anubuddho sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāya, yadidaṁ cha anussatiṭṭhānāni.</span><br />
<span class="sujato m-text">How this Blessed One who knows and sees, the perfected one, the fully awakened Buddha, has found an opening in a confined space; that is, the six topics for recollection. They are in order to purify sentient beings, to get past sorrow and crying, to make an end of pain and sadness, to end the cycle of suffering, and to realize extinguishment.</span><br />
</p>
<p id="an6p26c2p1">
<span class="pali m-text">Katamāni cha?</span><br />
<span class="sujato m-text">What six?</span><br />
</p>
<p id="an6p26c2p2">
<span class="pali m-text">Idhāvuso, ariyasāvako tathāgataṁ anussarati:</span><br />
<span class="sujato m-text">Firstly, a noble disciple recollects the Realized One:</span><br />
</p>
<p id="an6p26c2p3">
<span class="pali m-text">‘itipi so bhagavā …pe… satthā devamanussānaṁ buddho bhagavā’ti.</span><br />
<span class="sujato m-text">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’</span><br />
</p>
<p id="an6p26c2p4">
<span class="pali m-text">Yasmiṁ, āvuso, samaye ariyasāvako tathāgataṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti;</span><br />
<span class="sujato m-text">When a noble disciple recollects the Realized One their mind is not full of greed, hate, and delusion.</span><br />
</p>
<p id="an6p26c2p5">
<span class="pali m-text">ujugatamevassa tasmiṁ samaye cittaṁ hoti, nikkhantaṁ muttaṁ vuṭṭhitaṁ gedhamhā.</span><br />
<span class="sujato m-text">At that time their mind is unswerving. They’ve left behind greed; they’re free of it and have risen above it.</span><br />
</p>
<p id="an6p26c2p6">
<span class="pali m-text">‘Gedho’ti kho, āvuso, pañcannetaṁ kāmaguṇānaṁ adhivacanaṁ.</span><br />
<span class="sujato m-text">‘Greed’ is a term for the five kinds of sensual stimulation.</span><br />
</p>
<p id="an6p26c2p7">
<span class="pali m-text">Sa kho so, āvuso, ariyasāvako sabbaso ākāsasamena cetasā viharati vipulena mahaggatena appamāṇena averena abyāpajjena.</span><br />
<span class="sujato m-text">That noble disciple meditates with a heart just like space, abundant, expansive, limitless, free of enmity and ill will.</span><br />
</p>
<p id="an6p26c2p8">
<span class="pali m-text">Idampi kho, āvuso, ārammaṇaṁ karitvā evam’idhekacce sattā visuddhidhammā bhavanti.</span><br />
<span class="sujato m-text">Relying on this, some sentient beings become pure in this way.</span><br />
</p>
<p id="an6p26c3p1">
<span class="pali m-text">Puna caparaṁ, āvuso, ariyasāvako dhammaṁ anussarati:</span><br />
<span class="sujato m-text">Furthermore, a noble disciple recollects the teaching:</span><br />
</p>
<p id="an6p26c3p2">
<span class="pali m-text">‘svākkhāto bhagavatā dhammo …pe… paccattaṁ veditabbo viññūhī’ti.</span><br />
<span class="sujato m-text">‘The teaching is well explained by the Buddha—visible in this very life, immediately effective, inviting inspection, relevant, so that sensible people can know it for themselves.’</span><br />
</p>
<p id="an6p26c3p3">
<span class="pali m-text">Yasmiṁ, āvuso, samaye ariyasāvako dhammaṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti;</span><br />
<span class="sujato m-text">When a noble disciple recollects the teaching their mind is not full of greed, hate, and delusion. …</span><br />
</p>
<p id="an6p26c3p4">
<span class="pali m-text">ujugatamevassa tasmiṁ samaye cittaṁ hoti, nikkhantaṁ muttaṁ vuṭṭhitaṁ gedhamhā.</span><br />
</p>
<p id="an6p26c3p5">
<span class="pali m-text">‘Gedho’ti kho, āvuso, pañcannetaṁ kāmaguṇānaṁ adhivacanaṁ.</span><br />
</p>
<p id="an6p26c3p6">
<span class="pali m-text">Sa kho so, āvuso, ariyasāvako sabbaso ākāsasamena cetasā viharati vipulena mahaggatena appamāṇena averena abyāpajjena.</span><br />
</p>
<p id="an6p26c3p7">
<span class="pali m-text">Idampi kho, āvuso, ārammaṇaṁ karitvā evam’idhekacce sattā visuddhidhammā bhavanti.</span><br />
</p>
<p id="an6p26c4p1">
<span class="pali m-text">Puna caparaṁ, āvuso, ariyasāvako saṅghaṁ anussarati:</span><br />
<span class="sujato m-text">Furthermore, a noble disciple recollects the Saṅgha:</span><br />
</p>
<p id="an6p26c4p2">
<span class="pali m-text">‘suppaṭipanno bhagavato sāvakasaṅgho …pe… anuttaraṁ puññakkhettaṁ lokassā’ti.</span><br />
<span class="sujato m-text">‘The Saṅgha of the Buddha’s disciples is practicing the way that’s good, direct, methodical, and proper. It consists of the four pairs, the eight individuals. This is the Saṅgha of the Buddha’s disciples that is worthy of offerings dedicated to the gods, worthy of hospitality, worthy of a religious donation, worthy of greeting with joined palms, and is the supreme field of merit for the world.’</span><br />
</p>
<p id="an6p26c4p3">
<span class="pali m-text">Yasmiṁ, āvuso, samaye ariyasāvako saṅghaṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti;</span><br />
<span class="sujato m-text">When a noble disciple recollects the Saṅgha their mind is not full of greed, hate, and delusion. …</span><br />
</p>
<p id="an6p26c4p4">
<span class="pali m-text">ujugatamevassa tasmiṁ samaye cittaṁ hoti, nikkhantaṁ muttaṁ vuṭṭhitaṁ gedhamhā.</span><br />
</p>
<p id="an6p26c4p5">
<span class="pali m-text">‘Gedho’ti kho, āvuso, pañcannetaṁ kāmaguṇānaṁ adhivacanaṁ.</span><br />
</p>
<p id="an6p26c4p6">
<span class="pali m-text">Sa kho so, āvuso, ariyasāvako sabbaso ākāsasamena cetasā viharati vipulena mahaggatena appamāṇena averena abyāpajjena.</span><br />
</p>
<p id="an6p26c4p7">
<span class="pali m-text">Idampi kho, āvuso, ārammaṇaṁ karitvā evam’idhekacce sattā visuddhidhammā bhavanti.</span><br />
</p>
<p id="an6p26c5p1">
<span class="pali m-text">Puna caparaṁ, āvuso, ariyasāvako attano sīlāni anussarati akhaṇḍāni …pe… samādhisaṁvattanikāni.</span><br />
<span class="sujato m-text">Furthermore, a noble disciple recollects their own ethical precepts, which are unbroken, impeccable, spotless, and unmarred, liberating, praised by sensible people, not mistaken, and leading to immersion.</span><br />
</p>
<p id="an6p26c5p2">
<span class="pali m-text">Yasmiṁ, āvuso, samaye ariyasāvako attano sīlaṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti;</span><br />
<span class="sujato m-text">When a noble disciple recollects their ethical precepts their mind is not full of greed, hate, and delusion. …</span><br />
</p>
<p id="an6p26c5p3">
<span class="pali m-text">ujugatamevassa tasmiṁ samaye cittaṁ hoti, nikkhantaṁ muttaṁ vuṭṭhitaṁ gedhamhā.</span><br />
</p>
<p id="an6p26c5p4">
<span class="pali m-text">‘Gedho’ti kho, āvuso, pañcannetaṁ kāmaguṇānaṁ adhivacanaṁ.</span><br />
</p>
<p id="an6p26c5p5">
<span class="pali m-text">Sa kho so, āvuso, ariyasāvako sabbaso ākāsasamena cetasā viharati vipulena mahaggatena appamāṇena averena abyāpajjena.</span><br />
</p>
<p id="an6p26c5p6">
<span class="pali m-text">Idampi kho, āvuso, ārammaṇaṁ karitvā evam’idhekacce sattā visuddhidhammā bhavanti.</span><br />
</p>
<p id="an6p26c6p1">
<span class="pali m-text">Puna caparaṁ, āvuso, ariyasāvako attano cāgaṁ anussarati:</span><br />
<span class="sujato m-text">Furthermore, a noble disciple recollects their own generosity:</span><br />
</p>
<p id="an6p26c6p2">
<span class="pali m-text">‘lābhā vata me, suladdhaṁ vata me …pe…</span><br />
<span class="sujato m-text">‘I’m so fortunate, so very fortunate!</span><br />
</p>
<p id="an6p26c6p3">
<span class="pali m-text">yācayogo dānasaṁvibhāgarato’ti.</span><br />
<span class="sujato m-text">Among people full of the stain of stinginess I live at home rid of the stain of stinginess, freely generous, open-handed, loving to let go, committed to charity, loving to give and to share.’</span><br />
</p>
<p id="an6p26c6p4">
<span class="pali m-text">Yasmiṁ, āvuso, samaye ariyasāvako attano cāgaṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti;</span><br />
<span class="sujato m-text">When a noble disciple recollects their own generosity their mind is not full of greed, hate, and delusion. …</span><br />
</p>
<p id="an6p26c6p5">
<span class="pali m-text">ujugatamevassa tasmiṁ samaye cittaṁ hoti, nikkhantaṁ muttaṁ vuṭṭhitaṁ gedhamhā.</span><br />
</p>
<p id="an6p26c6p6">
<span class="pali m-text">‘Gedho’ti kho, āvuso, pañcannetaṁ kāmaguṇānaṁ adhivacanaṁ.</span><br />
</p>
<p id="an6p26c6p7">
<span class="pali m-text">Sa kho so, āvuso, ariyasāvako sabbaso ākāsasamena cetasā viharati vipulena mahaggatena appamāṇena averena abyāpajjena.</span><br />
</p>
<p id="an6p26c6p8">
<span class="pali m-text">Idampi kho, āvuso, ārammaṇaṁ karitvā evam’idhekacce sattā visuddhidhammā bhavanti.</span><br />
</p>
<p id="an6p26c7p1">
<span class="pali m-text">Puna caparaṁ, āvuso, ariyasāvako devatā anussarati:</span><br />
<span class="sujato m-text">Furthermore, a noble disciple recollects the deities:</span><br />
</p>
<p id="an6p26c7p2">
<span class="pali m-text">‘santi devā cātumahārājikā, santi devā …pe… tatuttari.</span><br />
<span class="sujato m-text">‘There are the Gods of the Four Great Kings, the Gods of the Thirty-Three, the Gods of Yama, the Joyful Gods, the Gods Who Love to Create, the Gods Who Control the Creations of Others, the Gods of Brahmā’s Host, and gods even higher than these.</span><br />
</p>
<p id="an6p26c7p3">
<span class="pali m-text">Yathārūpāya saddhāya samannāgatā tā devatā ito cutā tattha upapannā; mayhampi tathārūpā saddhā saṁvijjati.</span><br />
<span class="sujato m-text">When those deities passed away from here, they were reborn there because of their faith, ethics, learning, generosity, and wisdom. I, too, have the same kind of faith, ethics, learning, generosity, and wisdom.’</span><br />
</p>
<p id="an6p26c7p4">
<span class="pali m-text">Yathārūpena sīlena …</span><br />
</p>
<p id="an6p26c7p5">
<span class="pali m-text">sutena …</span><br />
</p>
<p id="an6p26c7p6">
<span class="pali m-text">cāgena …</span><br />
</p>
<p id="an6p26c7p7">
<span class="pali m-text">paññāya samannāgatā tā devatā ito cutā tattha upapannā; mayhampi tathārūpā paññā saṁvijjatī’ti.</span><br />
</p>
<p id="an6p26c7p8">
<span class="pali m-text">Yasmiṁ, āvuso, samaye ariyasāvako attano ca tāsañca devatānaṁ saddhañca sīlañca sutañca cāgañca paññañca anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti;</span><br />
<span class="sujato m-text">When a noble disciple recollects the faith, ethics, learning, generosity, and wisdom of both themselves and the deities their mind is not full of greed, hate, and delusion.</span><br />
</p>
<p id="an6p26c7p9">
<span class="pali m-text">ujugatamevassa tasmiṁ samaye cittaṁ hoti, nikkhantaṁ muttaṁ vuṭṭhitaṁ gedhamhā.</span><br />
<span class="sujato m-text">At that time their mind is unswerving. They’ve left behind greed; they’re free of it and have risen above it.</span><br />
</p>
<p id="an6p26c7p10">
<span class="pali m-text">‘Gedho’ti kho, āvuso, pañcannetaṁ kāmaguṇānaṁ adhivacanaṁ.</span><br />
<span class="sujato m-text">‘Greed’ is a term for the five kinds of sensual stimulation.</span><br />
</p>
<p id="an6p26c7p11">
<span class="pali m-text">Sa kho so, āvuso, ariyasāvako sabbaso ākāsasamena cetasā viharati vipulena mahaggatena appamāṇena averena abyāpajjena.</span><br />
<span class="sujato m-text">That noble disciple meditates with a heart just like space, abundant, expansive, limitless, free of enmity and ill will.</span><br />
</p>
<p id="an6p26c7p12">
<span class="pali m-text">Idampi kho, āvuso, ārammaṇaṁ karitvā evam’idhekacce sattā visuddhidhammā bhavanti.</span><br />
<span class="sujato m-text">Relying on this, some sentient beings become pure in this way.</span><br />
</p>
<p id="an6p26c8p1">
<span class="pali m-text">Acchariyaṁ, āvuso, abbhutaṁ, āvuso.</span><br />
<span class="sujato m-text">It’s incredible, reverends, it’s amazing!</span><br />
</p>
<p id="an6p26c8p2">
<span class="pali m-text">Yāvañcidaṁ tena bhagavatā jānatā passatā arahatā sammāsambuddhena sambādhe okāsādhigamo anubuddho sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāya, yadidaṁ cha anussatiṭṭhānānī”ti.</span><br />
<span class="sujato m-text">How this Blessed One who knows and sees, the perfected one, the fully awakened Buddha, has found an opening in a confined space; that is, the six topics for recollection. They are in order to purify sentient beings, to get past sorrow and crying, to make an end of pain and sadness, to end the cycle of suffering, and to realize extinguishment.”</span><br />
</p>
<p id="an6p26c8p3">
<span class="pali m-text">Chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>