<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; vinaya &raquo; pli-tv-bu-vb &raquo; pli-tv-bu-vb-np &raquo; Theravāda Vinaya | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pli-tv-bu-vb-npy00gz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Theravāda Vinaya" />
  <meta name="twitter:title" content="Theravāda Vinaya" />
  <meta property="og:url" content="https://www.theravadan.org/pages/pli-tv-bu-vb-npy00gz.html" />
  <meta property="og:description" content="Translators: brahmali Theravāda Collection on Monastic Law Mahāvibhaṅga The monks’ rules and their analysis Nissaggiyakaṇḍa The chapter on relinquishment Kosiyavagga The sub-chapter on silk 14. Chabbassasikkhāpada 14. The training rule on six years Tena samayena buddho bhagavā sāvatthiyaṁ viharati jetavane anāthapiṇḍikassa ārāme. At one time the Buddha …" />
  <meta name="twitter:description" content="Translators: brahmali Theravāda Collection on Monastic Law Mahāvibhaṅga The monks’ rules and their analysis Nissaggiyakaṇḍa The chapter on relinquishment Kosiyavagga The sub-chapter on silk 14. Chabbassasikkhāpada 14. The training rule on six years Tena samayena buddho bhagavā sāvatthiyaṁ viharati jetavane anāthapiṇḍikassa ārāme. At one time the Buddha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-vinaya-index.html">vinaya</a> &raquo;
            <a href="https://www.theravadan.org/pages/ms-vinaya-pli-tv-bu-vb-index.html">pli-tv-bu-vb</a> &raquo;
            <a href="https://www.theravadan.org/pages/ms-vinaya-pli-tv-bu-vb-pli-tv-bu-vb-np-index.html">pli-tv-bu-vb-np</a> &raquo;
          </span>
          Theravāda Vinaya
        </h1>
<!-- content -->
<p>Translators: <span class="m-text m-success">brahmali</span></p>
<p><span class="m-text m-success">Theravāda Collection on Monastic Law</span></p>
<section id="mahavibhanga">
<h2><a href="#mahavibhanga">Mahāvibhaṅga</a></h2>
<p><span class="m-text m-success">The monks’ rules and their analysis</span></p>
<section id="nissaggiyakanda">
<h3><a href="#nissaggiyakanda">Nissaggiyakaṇḍa</a></h3>
<p><span class="m-text m-success">The chapter on relinquishment</span></p>
<section id="kosiyavagga">
<h4><a href="#kosiyavagga">Kosiyavagga</a></h4>
<p><span class="m-text m-success">The sub-chapter on silk</span></p>
<section id="chabbassasikkhapada">
<h5><a href="#chabbassasikkhapada">14. Chabbassasikkhāpada</a></h5>
<p><span class="m-text m-success">14. The training rule on six years</span></p>
<p id="pli-tv-bu-vb-np14c1p1">
<span class="m-text m-primary">Tena samayena buddho bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text m-success">At one time the Buddha was staying at Sāvatthī in the Jeta Grove, Anāthapiṇḍika’s Monastery.</span><br />
</p>
<p id="pli-tv-bu-vb-np14c1p2">
<span class="m-text m-primary">Tena kho pana samayena bhikkhū anuvassaṁ santhataṁ kārāpenti.</span><br />
<span class="m-text m-success">At that time monks were having blankets made every year.</span><br />
</p>
<p id="pli-tv-bu-vb-np14c1p3">
<span class="m-text m-primary">Te yācanabahulā viññattibahulā viharanti—</span><br />
<span class="m-text m-success">They kept on begging and asking,</span><br />
</p>
<p id="pli-tv-bu-vb-np14c1p4">
<span class="m-text m-primary">“eḷakalomāni detha.</span><br />
<span class="m-text m-success">“Please give wool!</span><br />
</p>
<p id="pli-tv-bu-vb-np14c1p5">
<span class="m-text m-primary">Eḷakalomehi attho”ti.</span><br />
<span class="m-text m-success">We need wool!”</span><br />
</p>
<p id="pli-tv-bu-vb-np14c1p6">
<span class="m-text m-primary">Manussā ujjhāyanti khiyyanti vipācenti—</span><br />
<span class="m-text m-success">People complained and criticized them,</span><br />
</p>
<p id="pli-tv-bu-vb-np14c1p7">
<span class="m-text m-primary">“kathañhi nāma samaṇā sakyaputtiyā anuvassaṁ santhataṁ kārāpessanti, yācanabahulā viññattibahulā viharissanti—</span><br />
<span class="m-text m-success">“How can the Sakyan monastics have blankets made every year, begging and asking,</span><br />
</p>
<p id="pli-tv-bu-vb-np14c1p8">
<span class="m-text m-primary">‘eḷakalomāni detha, eḷakalomehi attho’ti.</span><br />
<span class="m-text m-success">‘Please give wool! We need wool!’?</span><br />
</p>
<p id="pli-tv-bu-vb-np14c1p9">
<span class="m-text m-primary">Amhākaṁ pana sakiṁ katāni santhatāni pañcapi chapi vassāni honti, yesaṁ no dārakā uhadantipi ummihantipi undūrehipi khajjanti.</span><br />
<span class="m-text m-success">We only make blankets for ourselves every five or six years, even though our children defecate and urinate on them and they are eaten by rats.”</span><br />
</p>
<p id="pli-tv-bu-vb-np14c1p10">
<span class="m-text m-primary">Ime pana samaṇā sakyaputtiyā anuvassaṁ santhataṁ kārāpenti, yācanabahulā viññattibahulā viharanti—</span><br />
</p>
<p id="pli-tv-bu-vb-np14c1p11">
<span class="m-text m-primary">‘eḷakalomāni detha, eḷakalomehi attho’”ti.</span><br />
</p>
<p id="pli-tv-bu-vb-np14c1p12">
<span class="m-text m-primary">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span><br />
<span class="m-text m-success">The monks heard the complaints of those people,</span><br />
</p>
<p id="pli-tv-bu-vb-np14c1p13">
<span class="m-text m-primary">Ye te bhikkhū appicchā …pe… te ujjhāyanti khiyyanti vipācenti—</span><br />
<span class="m-text m-success">and the monks of few desires complained and criticized those monks,</span><br />
</p>
<p id="pli-tv-bu-vb-np14c1p14">
<span class="m-text m-primary">“kathañhi nāma bhikkhū anuvassaṁ santhataṁ kārāpessanti, yācanabahulā viññattibahulā viharissanti—</span><br />
<span class="m-text m-success">“How can those monks do this?”</span><br />
</p>
<p id="pli-tv-bu-vb-np14c1p15">
<span class="m-text m-primary">‘eḷakalomāni detha, eḷakalomehi attho’”ti.</span><br />
</p>
<p id="pli-tv-bu-vb-np14c1p16">
<span class="m-text m-primary">Atha kho te bhikkhū te anekapariyāyena vigarahitvā bhagavato etamatthaṁ ārocesuṁ …pe…</span><br />
<span class="m-text m-success">After rebuking those monks in many ways, they told the Buddha. Soon afterwards he had the Sangha gathered and questioned the monks:</span><br />
</p>
<p id="pli-tv-bu-vb-np14c1p17">
<span class="m-text m-primary">“saccaṁ kira, bhikkhave, bhikkhū anuvassaṁ santhataṁ kārāpenti, yācanabahulā viññattibahulā viharanti—</span><br />
<span class="m-text m-success">“Is it true, monks, that there are monks who do this?”</span><br />
</p>
<p id="pli-tv-bu-vb-np14c1p18">
<span class="m-text m-primary">‘eḷakalomāni detha, eḷakalomehi attho’”ti?</span><br />
</p>
<p id="pli-tv-bu-vb-np14c1p19">
<span class="m-text m-primary">“Saccaṁ, bhagavā”ti.</span><br />
<span class="m-text m-success">“It’s true, Sir.”</span><br />
</p>
<p id="pli-tv-bu-vb-np14c1p20">
<span class="m-text m-primary">Vigarahi buddho bhagavā …pe…</span><br />
<span class="m-text m-success">The Buddha criticized them,</span><br />
</p>
<p id="pli-tv-bu-vb-np14c1p21">
<span class="m-text m-primary">kathañhi nāma te, bhikkhave, moghapurisā anuvassaṁ santhataṁ kārāpessanti, yācanabahulā viññattibahulā viharissanti—</span><br />
<span class="m-text m-success">“How can those foolish men do this?</span><br />
</p>
<p id="pli-tv-bu-vb-np14c1p22">
<span class="m-text m-primary">‘eḷakalomāni detha, eḷakalomehi attho’ti.</span><br />
</p>
<p id="pli-tv-bu-vb-np14c1p23">
<span class="m-text m-primary">Netaṁ, bhikkhave, appasannānaṁ vā pasādāya …pe…</span><br />
<span class="m-text m-success">This will affect people’s confidence …” …</span><br />
</p>
<p id="pli-tv-bu-vb-np14c1p24">
<span class="m-text m-primary">evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text m-success">“And, monks, this training rule should be recited like this:</span><br />
</p>
<p id="pli-tv-bu-vb-np14c1p25p1">
<span class="m-text m-primary">“Navaṁ pana bhikkhunā santhataṁ kārāpetvā chabbassāni dhāretabbaṁ.</span><br />
<span class="m-text m-success">‘If a monk has had a new blanket made, he should keep it for six years.</span><br />
</p>
<p id="pli-tv-bu-vb-np14c1p26">
<span class="m-text m-primary">Orena ce channaṁ vassānaṁ taṁ santhataṁ vissajjetvā vā avissajjetvā vā aññaṁ navaṁ santhataṁ kārāpeyya, nissaggiyaṁ pācittiyan”ti.</span><br />
<span class="m-text m-success">Whether that blanket has been given away or not, if he has another new blanket made in less than six years, he commits an offense entailing relinquishment and confession.’”</span><br />
</p>
<p id="pli-tv-bu-vb-np14c1p27">
<span class="m-text m-primary">Evañcidaṁ bhagavatā bhikkhūnaṁ sikkhāpadaṁ paññattaṁ hoti.</span><br />
<span class="m-text m-success">In this way the Buddha laid down this training rule for the monks.</span><br />
</p>
<p id="pli-tv-bu-vb-np14c2p1">
<span class="m-text m-primary">Tena kho pana samayena aññataro bhikkhu kosambiyaṁ gilāno hoti.</span><br />
<span class="m-text m-success">At one time a certain monk at Kosambī was sick.</span><br />
</p>
<p id="pli-tv-bu-vb-np14c2p2">
<span class="m-text m-primary">Ñātakā tassa bhikkhuno santike dūtaṁ pāhesuṁ—</span><br />
<span class="m-text m-success">His relatives sent him a message, saying,</span><br />
</p>
<p id="pli-tv-bu-vb-np14c2p3">
<span class="m-text m-primary">“āgacchatu bhadanto mayaṁ upaṭṭhahissāmā”ti.</span><br />
<span class="m-text m-success">“Come, Venerable, we’ll nurse you.”</span><br />
</p>
<p id="pli-tv-bu-vb-np14c2p4">
<span class="m-text m-primary">Bhikkhūpi evamāhaṁsu—</span><br />
<span class="m-text m-success">The monks</span><br />
</p>
<p id="pli-tv-bu-vb-np14c2p5">
<span class="m-text m-primary">“gacchāvuso, ñātakā taṁ upaṭṭhahissantī”ti.</span><br />
<span class="m-text m-success">urged him to go,</span><br />
</p>
<p id="pli-tv-bu-vb-np14c2p6">
<span class="m-text m-primary">So evamāha—</span><br />
<span class="m-text m-success">but he said,</span><br />
</p>
<p id="pli-tv-bu-vb-np14c2p7">
<span class="m-text m-primary">“bhagavatā, āvuso, sikkhāpadaṁ paññattaṁ—</span><br />
<span class="m-text m-success">“The Buddha has laid down a training rule</span><br />
</p>
<p id="pli-tv-bu-vb-np14c2p8">
<span class="m-text m-primary">‘navaṁ pana bhikkhunā santhataṁ kārāpetvā chabbassāni dhāretabban’ti.</span><br />
<span class="m-text m-success">that a monk who has had a new blanket made must keep it for six years.</span><br />
</p>
<p id="pli-tv-bu-vb-np14c2p9">
<span class="m-text m-primary">Ahañcamhi gilāno, na sakkomi santhataṁ ādāya pakkamituṁ.</span><br />
<span class="m-text m-success">Now because I’m sick, I’m unable to travel with my blanket.</span><br />
</p>
<p id="pli-tv-bu-vb-np14c2p10">
<span class="m-text m-primary">Mayhañca vinā santhatā na phāsu hoti.</span><br />
<span class="m-text m-success">And because I’m not comfortable without it,</span><br />
</p>
<p id="pli-tv-bu-vb-np14c2p11">
<span class="m-text m-primary">Nāhaṁ gamissāmī”ti.</span><br />
<span class="m-text m-success">I can’t go.”</span><br />
</p>
<p id="pli-tv-bu-vb-np14c2p12">
<span class="m-text m-primary">Bhagavato etamatthaṁ ārocesuṁ.</span><br />
<span class="m-text m-success">They told the Buddha.</span><br />
</p>
<p id="pli-tv-bu-vb-np14c2p13">
<span class="m-text m-primary">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span><br />
<span class="m-text m-success">Soon afterwards he gave a teaching and addressed the monks:</span><br />
</p>
<p id="pli-tv-bu-vb-np14c2p14">
<span class="m-text m-primary">“anujānāmi, bhikkhave, gilānassa bhikkhuno santhatasammutiṁ dātuṁ.</span><br />
<span class="m-text m-success">“Monks, I allow you to give a blanket-permission to a sick monk.</span><br />
</p>
<p id="pli-tv-bu-vb-np14c2p15">
<span class="m-text m-primary">Evañca pana, bhikkhave, dātabbā.</span><br />
<span class="m-text m-success">And it should be given like this.</span><br />
</p>
<p id="pli-tv-bu-vb-np14c2p16">
<span class="m-text m-primary">Tena gilānena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—</span><br />
<span class="m-text m-success">After approaching the Sangha, the sick monk should put his upper robe over one shoulder and pay respect at the feet of the senior monks. He should then squat on his heels, raise his joined palms, and say,</span><br />
</p>
<p id="pli-tv-bu-vb-np14c2p17">
<span class="m-text m-primary">‘ahaṁ, bhante, gilāno</span><br />
<span class="m-text m-success">‘Venerables, I’m sick.</span><br />
</p>
<p id="pli-tv-bu-vb-np14c2p18">
<span class="m-text m-primary">na sakkomi santhataṁ ādāya pakkamituṁ.</span><br />
<span class="m-text m-success">I’m unable to travel with my blanket.</span><br />
</p>
<p id="pli-tv-bu-vb-np14c2p19">
<span class="m-text m-primary">Sohaṁ, bhante, saṅghaṁ santhatasammutiṁ yācāmī’ti.</span><br />
<span class="m-text m-success">I ask the Sangha for a blanket-permission.’</span><br />
</p>
<p id="pli-tv-bu-vb-np14c2p20">
<span class="m-text m-primary">Dutiyampi yācitabbā.</span><br />
<span class="m-text m-success">And he should ask a second</span><br />
</p>
<p id="pli-tv-bu-vb-np14c2p21">
<span class="m-text m-primary">Tatiyampi yācitabbā.</span><br />
<span class="m-text m-success">and a third time.</span><br />
</p>
<p id="pli-tv-bu-vb-np14c2p22">
<span class="m-text m-primary">Byattena bhikkhunā paṭibalena saṅgho ñāpetabbo—</span><br />
<span class="m-text m-success">A competent and capable monk should then inform the Sangha:</span><br />
</p>
<p id="pli-tv-bu-vb-np14c2p23">
<span class="m-text m-primary">‘Suṇātu me, bhante, saṅgho.</span><br />
<span class="m-text m-success">‘Please, Venerables, I ask the Sangha to listen.</span><br />
</p>
<p id="pli-tv-bu-vb-np14c2p24">
<span class="m-text m-primary">Ayaṁ itthannāmo bhikkhu gilāno na sakkoti santhataṁ ādāya pakkamituṁ.</span><br />
<span class="m-text m-success">The monk so-and-so is sick. He’s unable to travel with his blanket.</span><br />
</p>
<p id="pli-tv-bu-vb-np14c2p25">
<span class="m-text m-primary">So saṅghaṁ santhatasammutiṁ yācati.</span><br />
<span class="m-text m-success">He’s asking the Sangha for a blanket-permission.</span><br />
</p>
<p id="pli-tv-bu-vb-np14c2p26">
<span class="m-text m-primary">Yadi saṅghassa pattakallaṁ, saṅgho itthannāmassa bhikkhuno santhatasammutiṁ dadeyya.</span><br />
<span class="m-text m-success">If it seems appropriate to the Sangha, the Sangha should give a blanket-permission to monk so-and-so.</span><br />
</p>
<p id="pli-tv-bu-vb-np14c2p27">
<span class="m-text m-primary">Esā ñatti.</span><br />
<span class="m-text m-success">This is the motion.</span><br />
</p>
<p id="pli-tv-bu-vb-np14c2p28">
<span class="m-text m-primary">Suṇātu me, bhante, saṅgho.</span><br />
<span class="m-text m-success">Please, Venerables, I ask the Sangha to listen.</span><br />
</p>
<p id="pli-tv-bu-vb-np14c2p29">
<span class="m-text m-primary">Ayaṁ itthannāmo bhikkhu gilāno na sakkoti santhataṁ ādāya pakkamituṁ.</span><br />
<span class="m-text m-success">The monk so-and-so is sick. He’s unable to travel with his blanket.</span><br />
</p>
<p id="pli-tv-bu-vb-np14c2p30">
<span class="m-text m-primary">So saṅghaṁ santhatasammutiṁ yācati.</span><br />
<span class="m-text m-success">He’s asking the Sangha for a blanket-permission.</span><br />
</p>
<p id="pli-tv-bu-vb-np14c2p31">
<span class="m-text m-primary">Saṅgho itthannāmassa bhikkhuno santhatasammutiṁ deti.</span><br />
<span class="m-text m-success">The Sangha gives a blanket-permission to monk so-and-so.</span><br />
</p>
<p id="pli-tv-bu-vb-np14c2p32">
<span class="m-text m-primary">Yassāyasmato khamati itthannāmassa bhikkhuno santhatasammutiyā dānaṁ, so tuṇhassa;</span><br />
<span class="m-text m-success">Any monk who approves of giving a blanket-permission to monk so-and-so should remain silent.</span><br />
</p>
<p id="pli-tv-bu-vb-np14c2p33">
<span class="m-text m-primary">yassa nakkhamati, so bhāseyya.</span><br />
<span class="m-text m-success">Any monk who does not approve should speak up.</span><br />
</p>
<p id="pli-tv-bu-vb-np14c2p34">
<span class="m-text m-primary">Dinnā saṅghena itthannāmassa bhikkhuno santhatasammuti.</span><br />
<span class="m-text m-success">The Sangha has given a blanket-permission to monk so-and-so.</span><br />
</p>
<p id="pli-tv-bu-vb-np14c2p35">
<span class="m-text m-primary">Khamati saṅghassa, tasmā tuṇhī,</span><br />
<span class="m-text m-success">The Sangha approves and is therefore silent.</span><br />
</p>
<p id="pli-tv-bu-vb-np14c2p36">
<span class="m-text m-primary">evametaṁ dhārayāmī’ti.</span><br />
<span class="m-text m-success">I will remember it thus.’</span><br />
</p>
<p id="pli-tv-bu-vb-np14c2p37">
<span class="m-text m-primary">Evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text m-success">And so, monks, this training rule should be recited like this:</span><br />
</p>
<p id="pli-tv-bu-vb-np14c2p38p1">
<span class="m-text m-primary">“Navaṁ pana bhikkhunā santhataṁ kārāpetvā chabbassāni dhāretabbaṁ.</span><br />
<span class="m-text m-success">‘If a monk has had a new blanket made, he should keep it for six years.</span><br />
</p>
<p id="pli-tv-bu-vb-np14c2p39">
<span class="m-text m-primary">Orena ce channaṁ vassānaṁ taṁ santhataṁ vissajjetvā vā avissajjetvā vā aññaṁ navaṁ santhataṁ kārāpeyya, aññatra bhikkhusammutiyā, nissaggiyaṁ pācittiyan”ti.</span><br />
<span class="m-text m-success">Whether that blanket has been given away or not, if he has another new blanket made in less than six years, except if the monks have agreed, he commits an offense entailing relinquishment and confession.’”</span><br />
</p>
<p id="pli-tv-bu-vb-np14c3p1">
<span class="m-text m-primary">Navaṁ nāma</span><br />
<span class="m-text m-success">New:</span><br />
</p>
<p id="pli-tv-bu-vb-np14c3p2">
<span class="m-text m-primary">karaṇaṁ upādāya vuccati.</span><br />
<span class="m-text m-success">newly made is what is meant.</span><br />
</p>
<p id="pli-tv-bu-vb-np14c3p3">
<span class="m-text m-primary">Santhataṁ nāma</span><br />
<span class="m-text m-success">A blanket:</span><br />
</p>
<p id="pli-tv-bu-vb-np14c3p4">
<span class="m-text m-primary">santharitvā kataṁ hoti avāyimaṁ.</span><br />
<span class="m-text m-success">it is made by strewing, not by weaving.</span><br />
</p>
<p id="pli-tv-bu-vb-np14c3p5">
<span class="m-text m-primary">Kārāpetvāti</span><br />
<span class="m-text m-success">Has had made:</span><br />
</p>
<p id="pli-tv-bu-vb-np14c3p6">
<span class="m-text m-primary">karitvā vā kārāpetvā vā.</span><br />
<span class="m-text m-success">has made or has had made.</span><br />
</p>
<p id="pli-tv-bu-vb-np14c3p7">
<span class="m-text m-primary">Chabbassāni dhāretabbanti</span><br />
<span class="m-text m-success">He should keep it for six years:</span><br />
</p>
<p id="pli-tv-bu-vb-np14c3p8">
<span class="m-text m-primary">chabbassaparamatā dhāretabbaṁ.</span><br />
<span class="m-text m-success">he should keep it for six years at a maximum.</span><br />
</p>
<p id="pli-tv-bu-vb-np14c3p9">
<span class="m-text m-primary">Orena ce channaṁ vassānanti</span><br />
<span class="m-text m-success">In less than six years:</span><br />
</p>
<p id="pli-tv-bu-vb-np14c3p10">
<span class="m-text m-primary">ūnakachabbassāni.</span><br />
<span class="m-text m-success">fewer than six years.</span><br />
</p>
<p id="pli-tv-bu-vb-np14c3p11">
<span class="m-text m-primary">Taṁ santhataṁ vissajjetvāti</span><br />
<span class="m-text m-success">That blanket has been given away:</span><br />
</p>
<p id="pli-tv-bu-vb-np14c3p12">
<span class="m-text m-primary">aññesaṁ datvā.</span><br />
<span class="m-text m-success">it has been given to others.</span><br />
</p>
<p id="pli-tv-bu-vb-np14c3p13">
<span class="m-text m-primary">Avissajjetvāti</span><br />
<span class="m-text m-success">Not:</span><br />
</p>
<p id="pli-tv-bu-vb-np14c3p14">
<span class="m-text m-primary">na kassaci datvā.</span><br />
<span class="m-text m-success">it has not been given to anyone.</span><br />
</p>
<p id="pli-tv-bu-vb-np14c3p15">
<span class="m-text m-primary">Aññatra bhikkhusammutiyāti</span><br />
<span class="m-text m-success">except if the monks have agreed:</span><br />
</p>
<p id="pli-tv-bu-vb-np14c3p16">
<span class="m-text m-primary">ṭhapetvā bhikkhusammutiṁ aññaṁ navaṁ santhataṁ karoti vā kārāpeti vā, payoge dukkaṭaṁ.</span><br />
<span class="m-text m-success">If he makes another new blanket, or has one made, unless the monks have agreed, then for the effort there is an act of wrong conduct.</span><br />
</p>
<p id="pli-tv-bu-vb-np14c3p17">
<span class="m-text m-primary">Paṭilābhena nissaggiyaṁ hoti.</span><br />
<span class="m-text m-success">When he gets the blanket, it becomes subject to relinquishment.</span><br />
</p>
<p id="pli-tv-bu-vb-np14c3p18">
<span class="m-text m-primary">Nissajjitabbaṁ saṅghassa vā gaṇassa vā puggalassa vā.</span><br />
<span class="m-text m-success">The blanket should be relinquished to a sangha, a group, or an individual.</span><br />
</p>
<p id="pli-tv-bu-vb-np14c3p19">
<span class="m-text m-primary">Evañca pana, bhikkhave, nissajjitabbaṁ.</span><br />
<span class="m-text m-success">“And, monks, it should be relinquished like this.</span><br />
</p>
<p id="pli-tv-bu-vb-np14c3p20">
<span class="m-text m-primary">…pe…</span><br />
<span class="m-text m-success">(To be expanded as in [Relinquishment 1](pli-tv-bu-vb-np1:3.2.5--3.2.29), with appropriate substitutions.)</span><br />
</p>
<p id="pli-tv-bu-vb-np14c3p21">
<span class="m-text m-primary">“idaṁ me, bhante, santhataṁ ūnakachabbassāni kārāpitaṁ, aññatra bhikkhusammutiyā, nissaggiyaṁ.</span><br />
<span class="m-text m-success">‘Venerables, this blanket, which I got made after less than six years without the agreement of the monks, is to be relinquished.</span><br />
</p>
<p id="pli-tv-bu-vb-np14c3p22">
<span class="m-text m-primary">Imāhaṁ saṅghassa nissajjāmī”ti …pe…</span><br />
<span class="m-text m-success">I relinquish it to the Sangha.’ …</span><br />
</p>
<p id="pli-tv-bu-vb-np14c3p23">
<span class="m-text m-primary">dadeyyāti …pe…</span><br />
<span class="m-text m-success">the Sangha should give …</span><br />
</p>
<p id="pli-tv-bu-vb-np14c3p24">
<span class="m-text m-primary">dadeyyunti …pe…</span><br />
<span class="m-text m-success">you should give …</span><br />
</p>
<p id="pli-tv-bu-vb-np14c3p25">
<span class="m-text m-primary">āyasmato dammīti.</span><br />
<span class="m-text m-success">‘I give this blanket back to you.’”</span><br />
</p>
<p id="pli-tv-bu-vb-np14c3p26p1">
<span class="m-text m-primary">Attanā vippakataṁ attanā pariyosāpeti, nissaggiyaṁ pācittiyaṁ.</span><br />
<span class="m-text m-success">If he finishes what he began himself, he commits an offense entailing relinquishment and confession.</span><br />
</p>
<p id="pli-tv-bu-vb-np14c3p27">
<span class="m-text m-primary">Attanā vippakataṁ parehi pariyosāpeti, nissaggiyaṁ pācittiyaṁ.</span><br />
<span class="m-text m-success">If he has others finish what he began himself, he commits an offense entailing relinquishment and confession.</span><br />
</p>
<p id="pli-tv-bu-vb-np14c3p28">
<span class="m-text m-primary">Parehi vippakataṁ attanā pariyosāpeti, nissaggiyaṁ pācittiyaṁ.</span><br />
<span class="m-text m-success">If he finishes himself what was begun by others, he commits an offense entailing relinquishment and confession.</span><br />
</p>
<p id="pli-tv-bu-vb-np14c3p29">
<span class="m-text m-primary">Parehi vippakataṁ parehi pariyosāpeti, nissaggiyaṁ pācittiyaṁ.</span><br />
<span class="m-text m-success">If he has others finish what was begun by others, he commits an offense entailing relinquishment and confession.</span><br />
</p>
<p id="pli-tv-bu-vb-np14c3p30p1">
<span class="m-text m-primary">Anāpatti—</span><br />
<span class="m-text m-success">There is no offense:</span><br />
</p>
<p id="pli-tv-bu-vb-np14c3p31">
<span class="m-text m-primary">chabbassāni karoti,</span><br />
<span class="m-text m-success">if he makes one after six years;</span><br />
</p>
<p id="pli-tv-bu-vb-np14c3p32">
<span class="m-text m-primary">atirekachabbassāni karoti,</span><br />
<span class="m-text m-success">if he makes one after more than six years;</span><br />
</p>
<p id="pli-tv-bu-vb-np14c3p33">
<span class="m-text m-primary">aññassatthāya karoti vā kārāpeti vā,</span><br />
<span class="m-text m-success">if he makes one, or has one made, for the sake of another;</span><br />
</p>
<p id="pli-tv-bu-vb-np14c3p34">
<span class="m-text m-primary">aññena kataṁ paṭilabhitvā paribhuñjati,</span><br />
<span class="m-text m-success">if he gets what was made by another and then uses it;</span><br />
</p>
<p id="pli-tv-bu-vb-np14c3p35">
<span class="m-text m-primary">vitānaṁ vā bhūmattharaṇaṁ vā sāṇipākāraṁ vā bhisiṁ vā bibbohanaṁ vā karoti,</span><br />
<span class="m-text m-success">if he makes a canopy, a floor cover, a cloth screen, a mattress, or a pillow;</span><br />
</p>
<p id="pli-tv-bu-vb-np14c3p36">
<span class="m-text m-primary">bhikkhusammutiyā,</span><br />
<span class="m-text m-success">if he has the permission of the monks;</span><br />
</p>
<p id="pli-tv-bu-vb-np14c3p37">
<span class="m-text m-primary">ummattakassa,</span><br />
<span class="m-text m-success">if he is insane;</span><br />
</p>
<p id="pli-tv-bu-vb-np14c3p38">
<span class="m-text m-primary">ādikammikassāti.</span><br />
<span class="m-text m-success">if he is the first offender.</span><br />
</p>
<p id="pli-tv-bu-vb-np14c3p39">
<span class="m-text m-primary">Chabbassasikkhāpadaṁ niṭṭhitaṁ catutthaṁ.</span><br />
<span class="m-text m-success">The training rule on six years, the fourth, is finished.</span><br />
</p>
</section>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>