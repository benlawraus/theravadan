<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; kv &raquo; kv10 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kv0010p0003.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/abhidhamma-index.html">abhidhamma</a> &raquo;
            <a href="https://theravadan.org/pages/abhidhamma-kv-index.html">kv</a> &raquo;
            <a href="https://theravadan.org/pages/abhidhamma-kv-kv10-index.html">kv10</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/kv0010p0002.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0010p0004.html">Next</a></div>
</div>
<p id="kv10p3c0p2">
<span class="pali m-text">Mahāpaṇṇāsaka</span><br />
</p>
<p id="kv10p3c0p3">
<span class="pali m-text">Dasamavagga</span><br />
</p>
<section id="pancavinnanasamangissamaggakatha">
<span id="kv10p3c0p4"></span><h2><span class="pali m-text">Pañcaviññāṇasamaṅgissamaggakathā</span></h2>
<p id="kv10p3c1p1">
<span class="pali m-text">Pañcaviññāṇasamaṅgissa atthi maggabhāvanāti?</span><br />
</p>
<p id="kv10p3c1p2">
<span class="pali m-text">Āmantā.</span><br />
</p>
<p id="kv10p3c1p3">
<span class="pali m-text">Nanu pañcaviññāṇā uppannavatthukā uppannārammaṇāti?</span><br />
</p>
<p id="kv10p3c1p4">
<span class="pali m-text">Āmantā.</span><br />
</p>
<p id="kv10p3c1p5">
<span class="pali m-text">Hañci pañcaviññāṇā uppannavatthukā uppannārammaṇā, no ca vata re vattabbe—</span><br />
</p>
<p id="kv10p3c1p6">
<span class="pali m-text">“pañcaviññāṇasamaṅgissa atthi maggabhāvanā”ti.</span><br />
</p>
<p id="kv10p3c2p1">
<span class="pali m-text">Nanu pañcaviññāṇā purejātavatthukā purejātārammaṇā ajjhattikavatthukā bāhirārammaṇā asambhinnavatthukā asambhinnārammaṇā nānāvatthukā nānārammaṇā na aññamaññassa gocaravisayaṁ paccanubhonti, na asamannāhārā uppajjanti, na amanasikārā uppajjanti, na abbokiṇṇā uppajjanti, na apubbaṁ acarimaṁ uppajjanti, na aññamaññassa samanantarā uppajjanti, nanu pañcaviññāṇā anābhogāti?</span><br />
</p>
<p id="kv10p3c2p2">
<span class="pali m-text">Āmantā.</span><br />
</p>
<p id="kv10p3c2p3">
<span class="pali m-text">Hañci pañcaviññāṇā anābhogā, no ca vata re vattabbe—</span><br />
</p>
<p id="kv10p3c2p4">
<span class="pali m-text">“pañcaviññāṇasamaṅgissa atthi maggabhāvanā”ti.</span><br />
</p>
<p id="kv10p3c3p1">
<span class="pali m-text">Cakkhuviññāṇasamaṅgissa atthi maggabhāvanāti?</span><br />
</p>
<p id="kv10p3c3p2">
<span class="pali m-text">Āmantā.</span><br />
</p>
<p id="kv10p3c3p3">
<span class="pali m-text">Cakkhuviññāṇaṁ suññataṁ ārabbha uppajjatīti?</span><br />
</p>
<p id="kv10p3c3p4">
<span class="pali m-text">Na hevaṁ vattabbe …pe…</span><br />
</p>
<p id="kv10p3c3p5">
<span class="pali m-text">cakkhuviññāṇaṁ suññataṁ ārabbha uppajjatīti?</span><br />
</p>
<p id="kv10p3c3p6">
<span class="pali m-text">Āmantā.</span><br />
</p>
<p id="kv10p3c3p7">
<span class="pali m-text">Cakkhuñca paṭicca suññatañca uppajjati cakkhuviññāṇanti?</span><br />
</p>
<p id="kv10p3c3p8">
<span class="pali m-text">Na hevaṁ vattabbe …pe…</span><br />
</p>
<p id="kv10p3c3p9">
<span class="pali m-text">cakkhuñca paṭicca suññatañca uppajjati cakkhuviññāṇanti?</span><br />
</p>
<p id="kv10p3c3p10">
<span class="pali m-text">Āmantā.</span><br />
</p>
<p id="kv10p3c3p11">
<span class="pali m-text">“Cakkhuñca paṭicca suññatañca uppajjati cakkhuviññāṇan”ti—</span><br />
</p>
<p id="kv10p3c3p12">
<span class="pali m-text">attheva suttantoti?</span><br />
</p>
<p id="kv10p3c3p13">
<span class="pali m-text">Natthi.</span><br />
</p>
<p id="kv10p3c3p14">
<span class="pali m-text">“Cakkhuñca paṭicca rūpe ca uppajjati cakkhuviññāṇan”ti—</span><br />
</p>
<p id="kv10p3c3p15">
<span class="pali m-text">attheva suttantoti?</span><br />
</p>
<p id="kv10p3c3p16">
<span class="pali m-text">Āmantā.</span><br />
</p>
<p id="kv10p3c3p17">
<span class="pali m-text">Hañci “cakkhuñca paṭicca rūpe ca uppajjati cakkhuviññāṇan”ti—</span><br />
</p>
<p id="kv10p3c3p18">
<span class="pali m-text">attheva suttanto, no ca vata re vattabbe—</span><br />
</p>
<p id="kv10p3c3p19">
<span class="pali m-text">“cakkhuñca paṭicca suññatañca uppajjati cakkhuviññāṇan”ti.</span><br />
</p>
<p id="kv10p3c4p1">
<span class="pali m-text">Cakkhuviññāṇasamaṅgissa atthi maggabhāvanāti?</span><br />
</p>
<p id="kv10p3c4p2">
<span class="pali m-text">Āmantā.</span><br />
</p>
<p id="kv10p3c4p3">
<span class="pali m-text">Cakkhuviññāṇaṁ atītānāgataṁ ārabbha uppajjatīti?</span><br />
</p>
<p id="kv10p3c4p4">
<span class="pali m-text">Na hevaṁ vattabbe …pe…</span><br />
</p>
<p id="kv10p3c4p5">
<span class="pali m-text">cakkhuviññāṇasamaṅgissa atthi maggabhāvanāti?</span><br />
</p>
<p id="kv10p3c4p6">
<span class="pali m-text">Āmantā.</span><br />
</p>
<p id="kv10p3c4p7">
<span class="pali m-text">Cakkhuviññāṇaṁ phassaṁ ārabbha …</span><br />
</p>
<p id="kv10p3c4p8">
<span class="pali m-text">vedanaṁ ārabbha …</span><br />
</p>
<p id="kv10p3c4p9">
<span class="pali m-text">saññaṁ ārabbha …</span><br />
</p>
<p id="kv10p3c4p10">
<span class="pali m-text">cetanaṁ ārabbha …</span><br />
</p>
<p id="kv10p3c4p11">
<span class="pali m-text">cittaṁ ārabbha …</span><br />
</p>
<p id="kv10p3c4p12">
<span class="pali m-text">cakkhuṁ ārabbha …pe…</span><br />
</p>
<p id="kv10p3c4p13">
<span class="pali m-text">kāyaṁ ārabbha …pe…</span><br />
</p>
<p id="kv10p3c4p14">
<span class="pali m-text">saddaṁ ārabbha …pe…</span><br />
</p>
<p id="kv10p3c4p15">
<span class="pali m-text">phoṭṭhabbaṁ ārabbha uppajjatīti?</span><br />
</p>
<p id="kv10p3c4p16">
<span class="pali m-text">Na hevaṁ vattabbe …pe….</span><br />
</p>
<p id="kv10p3c5p1">
<span class="pali m-text">Manoviññāṇasamaṅgissa atthi maggabhāvanā, manoviññāṇaṁ suññataṁ ārabbha uppajjatīti?</span><br />
</p>
<p id="kv10p3c5p2">
<span class="pali m-text">Āmantā.</span><br />
</p>
<p id="kv10p3c5p3">
<span class="pali m-text">Cakkhuviññāṇasamaṅgissa atthi maggabhāvanā, cakkhuviññāṇaṁ suññataṁ ārabbha uppajjatīti?</span><br />
</p>
<p id="kv10p3c5p4">
<span class="pali m-text">Na hevaṁ vattabbe …pe…</span><br />
</p>
<p id="kv10p3c5p5">
<span class="pali m-text">manoviññāṇasamaṅgissa atthi maggabhāvanā, manoviññāṇaṁ atītānāgataṁ ārabbha uppajjatīti?</span><br />
</p>
<p id="kv10p3c5p6">
<span class="pali m-text">Āmantā.</span><br />
</p>
<p id="kv10p3c5p7">
<span class="pali m-text">Cakkhuviññāṇasamaṅgissa atthi maggabhāvanā, cakkhuviññāṇaṁ atītānāgataṁ ārabbha uppajjatīti?</span><br />
</p>
<p id="kv10p3c5p8">
<span class="pali m-text">Na hevaṁ vattabbe …pe…</span><br />
</p>
<p id="kv10p3c5p9">
<span class="pali m-text">manoviññāṇasamaṅgissa atthi maggabhāvanā, manoviññāṇaṁ phassaṁ ārabbha …</span><br />
</p>
<p id="kv10p3c5p10">
<span class="pali m-text">vedanaṁ ārabbha …pe…</span><br />
</p>
<p id="kv10p3c5p11">
<span class="pali m-text">phoṭṭhabbaṁ ārabbha uppajjatīti?</span><br />
</p>
<p id="kv10p3c5p12">
<span class="pali m-text">Āmantā.</span><br />
</p>
<p id="kv10p3c5p13">
<span class="pali m-text">Cakkhuviññāṇasamaṅgissa atthi maggabhāvanā, cakkhuviññāṇaṁ phassaṁ ārabbha …</span><br />
</p>
<p id="kv10p3c5p14">
<span class="pali m-text">vedanaṁ ārabbha …pe…</span><br />
</p>
<p id="kv10p3c5p15">
<span class="pali m-text">phoṭṭhabbaṁ ārabbha uppajjatīti?</span><br />
</p>
<p id="kv10p3c5p16">
<span class="pali m-text">Na hevaṁ vattabbe …pe….</span><br />
</p>
<p id="kv10p3c6p1">
<span class="pali m-text">Na vattabbaṁ—</span><br />
</p>
<p id="kv10p3c6p2">
<span class="pali m-text">“pañcaviññāṇasamaṅgissa atthi maggabhāvanā”ti?</span><br />
</p>
<p id="kv10p3c6p3">
<span class="pali m-text">Āmantā.</span><br />
</p>
<p id="kv10p3c6p4">
<span class="pali m-text">Nanu vuttaṁ bhagavatā—</span><br />
</p>
<p id="kv10p3c6p5">
<span class="pali m-text">“idha, bhikkhave, bhikkhu cakkhunā rūpaṁ disvā na nimittaggāhī hoti nānubyañjanaggāhī …pe…</span><br />
</p>
<p id="kv10p3c6p6">
<span class="pali m-text">sotena saddaṁ sutvā …pe…</span><br />
</p>
<p id="kv10p3c6p7">
<span class="pali m-text">ghānena gandhaṁ ghāyitvā …pe…</span><br />
</p>
<p id="kv10p3c6p8">
<span class="pali m-text">jivhāya rasaṁ sāyitvā …pe…</span><br />
</p>
<p id="kv10p3c6p9">
<span class="pali m-text">kāyena phoṭṭhabbaṁ phusitvā na nimittaggāhī hoti nānubyañjanaggāhī”ti.</span><br />
</p>
<p id="kv10p3c6p10">
<span class="pali m-text">Attheva suttantoti?</span><br />
</p>
<p id="kv10p3c6p11">
<span class="pali m-text">Āmantā.</span><br />
</p>
<p id="kv10p3c6p12">
<span class="pali m-text">Tena hi pañcaviññāṇasamaṅgissa atthi maggabhāvanāti.</span><br />
</p>
<p id="kv10p3c6p13">
<span class="pali m-text">Pañcaviññāṇasamaṅgissa maggakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/kv0010p0002.html">Previous</a></div>
<div class="m-col-t-6 m-text-right">
<a href="https://theravadan.org/pages/kv0010p0004.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>