<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/ja0415.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/ja0414.html">Previous</a></div>
<div class="m-col-t-6 m-text-right">
<a href="../pages/ja0416.html">Next</a></div>
</div>
<p id="ja415c0p2">
<span class="pali m-text">Sattakanipāta</span><br />
</p>
<p id="ja415c0p3">
<span class="pali m-text">Gandhāravagga</span><br />
</p>
<section id="kummasapindijataka">
<span id="ja415c0p4"></span><h2><span class="pali m-text">10. Kummāsapiṇḍijātaka</span></h2>
<p id="ja415c1p1">
<span class="pali m-text">“Na kiratthi anomadassisu,</span><br />
</p>
<p id="ja415c1p2">
<span class="pali m-text">Pāricariyā buddhesu appikā;</span><br />
</p>
<p id="ja415c1p3">
<span class="pali m-text">Sukkhāya aloṇikāya ca,</span><br />
</p>
<p id="ja415c1p4">
<span class="pali m-text">Passaphalaṁ kummāsapiṇḍiyā.</span><br />
</p>
<p id="ja415c2p1">
<span class="pali m-text">Hatthigavassā cime bahū,</span><br />
</p>
<p id="ja415c2p2">
<span class="pali m-text">Dhanadhaññaṁ pathavī ca kevalā;</span><br />
</p>
<p id="ja415c2p3">
<span class="pali m-text">Nāriyo cimā accharūpamā,</span><br />
</p>
<p id="ja415c2p4">
<span class="pali m-text">Passa phalaṁ kummāsapiṇḍiyā”.</span><br />
</p>
<p id="ja415c3p1">
<span class="pali m-text">“Abhikkhaṇaṁ rājakuñjara,</span><br />
</p>
<p id="ja415c3p2">
<span class="pali m-text">Gāthā bhāsasi kosalādhipa;</span><br />
</p>
<p id="ja415c3p3">
<span class="pali m-text">Pucchāmi taṁ raṭṭhavaḍḍhana,</span><br />
</p>
<p id="ja415c3p4">
<span class="pali m-text">Bāḷhaṁ pītimano pabhāsasi”.</span><br />
</p>
<p id="ja415c4p1">
<span class="pali m-text">“Imasmiññeva nagare,</span><br />
</p>
<p id="ja415c4p2">
<span class="pali m-text">kule aññatare ahuṁ;</span><br />
</p>
<p id="ja415c4p3">
<span class="pali m-text">Parakammakaro āsiṁ,</span><br />
</p>
<p id="ja415c4p4">
<span class="pali m-text">bhatako sīlasaṁvuto.</span><br />
</p>
<p id="ja415c5p1">
<span class="pali m-text">Kammāya nikkhamantohaṁ,</span><br />
</p>
<p id="ja415c5p2">
<span class="pali m-text">caturo samaṇeddasaṁ;</span><br />
</p>
<p id="ja415c5p3">
<span class="pali m-text">Ācārasīlasampanne,</span><br />
</p>
<p id="ja415c5p4">
<span class="pali m-text">sītibhūte anāsave.</span><br />
</p>
<p id="ja415c6p1">
<span class="pali m-text">Tesu cittaṁ pasādetvā,</span><br />
</p>
<p id="ja415c6p2">
<span class="pali m-text">nisīdetvā paṇṇasanthate;</span><br />
</p>
<p id="ja415c6p3">
<span class="pali m-text">Adaṁ buddhāna kummāsaṁ,</span><br />
</p>
<p id="ja415c6p4">
<span class="pali m-text">pasanno sehi pāṇibhi.</span><br />
</p>
<p id="ja415c7p1">
<span class="pali m-text">Tassa kammassa kusalassa,</span><br />
</p>
<p id="ja415c7p2">
<span class="pali m-text">idaṁ me edisaṁ phalaṁ;</span><br />
</p>
<p id="ja415c7p3">
<span class="pali m-text">Anubhomi idaṁ rajjaṁ,</span><br />
</p>
<p id="ja415c7p4">
<span class="pali m-text">phītaṁ dharaṇimuttamaṁ”.</span><br />
</p>
<p id="ja415c8p1">
<span class="pali m-text">“Dadaṁ bhuñja mā ca pamādo,</span><br />
</p>
<p id="ja415c8p2">
<span class="pali m-text">Cakkaṁ vattaya kosalādhipa;</span><br />
</p>
<p id="ja415c8p3">
<span class="pali m-text">Mā rāja adhammiko ahu,</span><br />
</p>
<p id="ja415c8p4">
<span class="pali m-text">Dhammaṁ pālaya kosalādhipa”.</span><br />
</p>
<p id="ja415c9p1">
<span class="pali m-text">“Sohaṁ tadeva punappunaṁ,</span><br />
</p>
<p id="ja415c9p2">
<span class="pali m-text">Vaṭumaṁ ācarissāmi sobhane;</span><br />
</p>
<p id="ja415c9p3">
<span class="pali m-text">Ariyācaritaṁ sukosale,</span><br />
</p>
<p id="ja415c9p4">
<span class="pali m-text">Arahanto me manāpāva passituṁ.</span><br />
</p>
<p id="ja415c10p1">
<span class="pali m-text">Devī viya accharūpamā,</span><br />
</p>
<p id="ja415c10p2">
<span class="pali m-text">Majjhe nārigaṇassa sobhasi;</span><br />
</p>
<p id="ja415c10p3">
<span class="pali m-text">Kiṁ kammamakāsi bhaddakaṁ,</span><br />
</p>
<p id="ja415c10p4">
<span class="pali m-text">Kenāsi vaṇṇavatī sukosale”.</span><br />
</p>
<p id="ja415c11p1">
<span class="pali m-text">“Ambaṭṭhakulassa khattiya,</span><br />
</p>
<p id="ja415c11p2">
<span class="pali m-text">Dāsyāhaṁ parapesiyā ahuṁ;</span><br />
</p>
<p id="ja415c11p3">
<span class="pali m-text">Saññatā ca dhammajīvinī,</span><br />
</p>
<p id="ja415c11p4">
<span class="pali m-text">Sīlavatī ca apāpadassanā.</span><br />
</p>
<p id="ja415c12p1">
<span class="pali m-text">Uddhaṭabhattaṁ ahaṁ tadā,</span><br />
</p>
<p id="ja415c12p2">
<span class="pali m-text">Caramānassa adāsi bhikkhuno;</span><br />
</p>
<p id="ja415c12p3">
<span class="pali m-text">Vittā sumanā sayaṁ ahaṁ,</span><br />
</p>
<p id="ja415c12p4">
<span class="pali m-text">Tassa kammassa phalaṁ mamedisan”ti.</span><br />
</p>
<p id="ja415c13p1">
<span class="pali m-text">Kummāsapiṇḍijātakaṁ dasamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/ja0414.html">Previous</a></div>
<div class="m-col-t-6 m-text-right">
<a href="../pages/ja0416.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>