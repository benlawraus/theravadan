<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/cpy013z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="/pages/cpy013z.html" />
  <meta property="og:description" content="Yudhañjayavagga Saccapāramī 5 Kaṇhadīpāyanacariya “Punāparaṁ yadā homi, kaṇhadīpāyano isi; Paropaññāsavassāni, anabhiratocariṁ ahaṁ. Na koci etaṁ jānāti, Anabhiratimanaṁ mama; Ahañhi kassaci nācikkhiṁ, Arati me carati mānase. Sabrahmacārī maṇḍabyo, sahāyo me mahāisi; Pubbakammasamāyutto, sūlamāropanaṁ labhi. Tamahaṁ upaṭṭhahitvāna, ārogyamanupāpayiṁ; Āpucchitvāna āgañchiṁ, yaṁ mayhaṁ sakamassamaṁ. Sahāyo brāhmaṇo mayhaṁ, bhariya …" />
  <meta name="twitter:description" content="Yudhañjayavagga Saccapāramī 5 Kaṇhadīpāyanacariya “Punāparaṁ yadā homi, kaṇhadīpāyano isi; Paropaññāsavassāni, anabhiratocariṁ ahaṁ. Na koci etaṁ jānāti, Anabhiratimanaṁ mama; Ahañhi kassaci nācikkhiṁ, Arati me carati mānase. Sabrahmacārī maṇḍabyo, sahāyo me mahāisi; Pubbakammasamāyutto, sūlamāropanaṁ labhi. Tamahaṁ upaṭṭhahitvāna, ārogyamanupāpayiṁ; Āpucchitvāna āgañchiṁ, yaṁ mayhaṁ sakamassamaṁ. Sahāyo brāhmaṇo mayhaṁ, bhariya …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<section id="yudhanjayavagga">
<h2><a href="#yudhanjayavagga">Yudhañjayavagga</a></h2>
<section id="saccaparami-5">
<h3><a href="#saccaparami-5">Saccapāramī 5</a></h3>
<p id="cp31c0p4">
<span class="pali m-text">Kaṇhadīpāyanacariya</span><br />
</p>
<p id="cp31c1p1">
<span class="pali m-text">“Punāparaṁ yadā homi,</span><br />
</p>
<p id="cp31c1p2">
<span class="pali m-text">kaṇhadīpāyano isi;</span><br />
</p>
<p id="cp31c1p3">
<span class="pali m-text">Paropaññāsavassāni,</span><br />
</p>
<p id="cp31c1p4">
<span class="pali m-text">anabhiratocariṁ ahaṁ.</span><br />
</p>
<p id="cp31c2p1">
<span class="pali m-text">Na koci etaṁ jānāti,</span><br />
</p>
<p id="cp31c2p2">
<span class="pali m-text">Anabhiratimanaṁ mama;</span><br />
</p>
<p id="cp31c2p3">
<span class="pali m-text">Ahañhi kassaci nācikkhiṁ,</span><br />
</p>
<p id="cp31c2p4">
<span class="pali m-text">Arati me carati mānase.</span><br />
</p>
<p id="cp31c3p1">
<span class="pali m-text">Sabrahmacārī maṇḍabyo,</span><br />
</p>
<p id="cp31c3p2">
<span class="pali m-text">sahāyo me mahāisi;</span><br />
</p>
<p id="cp31c3p3">
<span class="pali m-text">Pubbakammasamāyutto,</span><br />
</p>
<p id="cp31c3p4">
<span class="pali m-text">sūlamāropanaṁ labhi.</span><br />
</p>
<p id="cp31c4p1">
<span class="pali m-text">Tamahaṁ upaṭṭhahitvāna,</span><br />
</p>
<p id="cp31c4p2">
<span class="pali m-text">ārogyamanupāpayiṁ;</span><br />
</p>
<p id="cp31c4p3">
<span class="pali m-text">Āpucchitvāna āgañchiṁ,</span><br />
</p>
<p id="cp31c4p4">
<span class="pali m-text">yaṁ mayhaṁ sakamassamaṁ.</span><br />
</p>
<p id="cp31c5p1">
<span class="pali m-text">Sahāyo brāhmaṇo mayhaṁ,</span><br />
</p>
<p id="cp31c5p2">
<span class="pali m-text">bhariyaṁ ādāya puttakaṁ;</span><br />
</p>
<p id="cp31c5p3">
<span class="pali m-text">Tayo janā samāgantvā,</span><br />
</p>
<p id="cp31c5p4">
<span class="pali m-text">āgañchuṁ pāhunāgataṁ.</span><br />
</p>
<p id="cp31c6p1">
<span class="pali m-text">Sammodamāno tehi saha,</span><br />
</p>
<p id="cp31c6p2">
<span class="pali m-text">nisinno sakamassame;</span><br />
</p>
<p id="cp31c6p3">
<span class="pali m-text">Dārako vaṭṭamanukkhipaṁ,</span><br />
</p>
<p id="cp31c6p4">
<span class="pali m-text">āsīvisamakopayi.</span><br />
</p>
<p id="cp31c7p1">
<span class="pali m-text">Tato so vaṭṭagataṁ maggaṁ,</span><br />
</p>
<p id="cp31c7p2">
<span class="pali m-text">anvesanto kumārako;</span><br />
</p>
<p id="cp31c7p3">
<span class="pali m-text">Āsīvisassa hatthena,</span><br />
</p>
<p id="cp31c7p4">
<span class="pali m-text">uttamaṅgaṁ parāmasi.</span><br />
</p>
<p id="cp31c8p1">
<span class="pali m-text">Tassa āmasane kuddho,</span><br />
</p>
<p id="cp31c8p2">
<span class="pali m-text">sappo visabalassito;</span><br />
</p>
<p id="cp31c8p3">
<span class="pali m-text">Kupito paramakopena,</span><br />
</p>
<p id="cp31c8p4">
<span class="pali m-text">aḍaṁsi dārakaṁ khaṇe.</span><br />
</p>
<p id="cp31c9p1">
<span class="pali m-text">Sahadaṭṭho āsīvisena,</span><br />
</p>
<p id="cp31c9p2">
<span class="pali m-text">dārako papati bhūmiyaṁ;</span><br />
</p>
<p id="cp31c9p3">
<span class="pali m-text">Tenāhaṁ dukkhito āsiṁ,</span><br />
</p>
<p id="cp31c9p4">
<span class="pali m-text">mama vāhasi taṁ dukkhaṁ.</span><br />
</p>
<p id="cp31c10p1">
<span class="pali m-text">Tyāhaṁ assāsayitvāna,</span><br />
</p>
<p id="cp31c10p2">
<span class="pali m-text">dukkhite sokasallite;</span><br />
</p>
<p id="cp31c10p3">
<span class="pali m-text">Paṭhamaṁ akāsiṁ kiriyaṁ,</span><br />
</p>
<p id="cp31c10p4">
<span class="pali m-text">aggaṁ saccaṁ varuttamaṁ.</span><br />
</p>
<p id="cp31c11p1">
<span class="pali m-text">‘Sattāhamevāhaṁ pasannacitto,</span><br />
</p>
<p id="cp31c11p2">
<span class="pali m-text">Puññatthiko acariṁ brahmacariyaṁ;</span><br />
</p>
<p id="cp31c11p3">
<span class="pali m-text">Athāparaṁ yaṁ caritaṁ mamedaṁ,</span><br />
</p>
<p id="cp31c11p4">
<span class="pali m-text">Vassāni paññāsasamādhikāni.</span><br />
</p>
<p id="cp31c12p1">
<span class="pali m-text">Akāmako vāhi ahaṁ carāmi,</span><br />
</p>
<p id="cp31c12p2">
<span class="pali m-text">Etena saccena suvatthi hotu;</span><br />
</p>
<p id="cp31c12p3">
<span class="pali m-text">Hataṁ visaṁ jīvatu yaññadatto’.</span><br />
</p>
<p id="cp31c13p1">
<span class="pali m-text">Saha sacce kate mayhaṁ,</span><br />
</p>
<p id="cp31c13p2">
<span class="pali m-text">visavegena vedhito;</span><br />
</p>
<p id="cp31c13p3">
<span class="pali m-text">Abujjhitvāna vuṭṭhāsi,</span><br />
</p>
<p id="cp31c13p4">
<span class="pali m-text">arogo cāsi māṇavo;</span><br />
</p>
<p id="cp31c13p5">
<span class="pali m-text">Saccena me samo natthi,</span><br />
</p>
<p id="cp31c13p6">
<span class="pali m-text">esā me saccapāramī”ti.</span><br />
</p>
<p id="cp31c14p1">
<span class="pali m-text">Kaṇhadīpāyanacariyaṁ ekādasamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>