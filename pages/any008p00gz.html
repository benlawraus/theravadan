<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an8 &raquo; Aṅguttara Nikāya 8 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any008p00gz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 8" />
  <meta name="twitter:title" content="Aṅguttara Nikāya 8" />
  <meta property="og:url" content="https://theravadan.org/pages/any008p00gz.html" />
  <meta property="og:description" content="Numbered Discourses 8 2. Mahāvagga 2. The Great Chapter 14. Assakhaḷuṅkasutta 14. A Wild Colt “Aṭṭha ca, bhikkhave, assakhaḷuṅke desessāmi aṭṭha ca assadose, aṭṭha ca purisakhaḷuṅke aṭṭha ca purisadose. “Mendicants, I will teach you about eight wild colts and eight …" />
  <meta name="twitter:description" content="Numbered Discourses 8 2. Mahāvagga 2. The Great Chapter 14. Assakhaḷuṅkasutta 14. A Wild Colt “Aṭṭha ca, bhikkhave, assakhaḷuṅke desessāmi aṭṭha ca assadose, aṭṭha ca purisakhaḷuṅke aṭṭha ca purisadose. “Mendicants, I will teach you about eight wild colts and eight …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an8-index.html">an8</a> &raquo;
          </span>
          Aṅguttara Nikāya 8
        </h1>
<!-- content -->
<p><span class="m-text">Numbered Discourses 8</span></p>
<section id="mahavagga">
<h2><a href="#mahavagga">2. Mahāvagga</a></h2>
<p><span class="m-text">2. The Great Chapter</span></p>
<section id="assakhalunkasutta">
<h3><a href="#assakhalunkasutta">14. Assakhaḷuṅkasutta</a></h3>
<p><span class="m-text">14. A Wild Colt</span></p>
<p id="an8p14c1p1">
<span class="m-text m-primary">“Aṭṭha ca, bhikkhave, assakhaḷuṅke desessāmi aṭṭha ca assadose, aṭṭha ca purisakhaḷuṅke aṭṭha ca purisadose.</span><br />
<span class="m-text">“Mendicants, I will teach you about eight wild colts and eight defects in horses, and about eight wild people and eight defects in people.</span><br />
</p>
<p id="an8p14c1p2">
<span class="m-text m-primary">Taṁ suṇātha, sādhukaṁ manasi karotha, bhāsissāmī”ti.</span><br />
<span class="m-text">Listen and pay close attention, I will speak.”</span><br />
</p>
<p id="an8p14c1p3">
<span class="m-text m-primary">“Evaṁ, bhante”ti kho te bhikkhū bhagavato paccassosuṁ.</span><br />
<span class="m-text">“Yes, sir,” they replied.</span><br />
</p>
<p id="an8p14c1p4">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="an8p14c2p1">
<span class="m-text m-primary">“Katame ca, bhikkhave, aṭṭha assakhaḷuṅkā aṭṭha ca assadosā?</span><br />
<span class="m-text">“And what, mendicants, are the eight wild colts and eight defects in horses?</span><br />
</p>
<p id="an8p14c2p2">
<span class="m-text m-primary">Idha, bhikkhave, ekacco assakhaḷuṅko ‘pehī’ti vutto, viddho samāno codito sārathinā pacchato paṭikkamati, piṭṭhito rathaṁ pavatteti.</span><br />
<span class="m-text">Firstly, when the trainer says ‘giddyup!’ and spurs and goads them on, some wild colts back right up and spin the chariot behind them.</span><br />
</p>
<p id="an8p14c2p3">
<span class="m-text m-primary">Evarūpopi, bhikkhave, idhekacco assakhaḷuṅko hoti.</span><br />
<span class="m-text">Some wild colts are like that.</span><br />
</p>
<p id="an8p14c2p4">
<span class="m-text m-primary">Ayaṁ, bhikkhave, paṭhamo assadoso.</span><br />
<span class="m-text">This is the first defect of a horse.</span><br />
</p>
<p id="an8p14c3p1">
<span class="m-text m-primary">Puna caparaṁ, bhikkhave, idhekacco assakhaḷuṅko ‘pehī’ti vutto, viddho samāno codito sārathinā pacchā laṅghati, kubbaraṁ hanati, tidaṇḍaṁ bhañjati.</span><br />
<span class="m-text">Furthermore, when the trainer says ‘giddyup!’ and spurs and goads them on, some wild colts jump back, wreck the hub, and break the triple rod.</span><br />
</p>
<p id="an8p14c3p2">
<span class="m-text m-primary">Evarūpopi, bhikkhave, idhekacco assakhaḷuṅko hoti.</span><br />
<span class="m-text">Some wild colts are like that.</span><br />
</p>
<p id="an8p14c3p3">
<span class="m-text m-primary">Ayaṁ, bhikkhave, dutiyo assadoso.</span><br />
<span class="m-text">This is the second defect of a horse.</span><br />
</p>
<p id="an8p14c4p1">
<span class="m-text m-primary">Puna caparaṁ, bhikkhave, idhekacco assakhaḷuṅko ‘pehī’ti vutto, viddho samāno codito sārathinā rathīsāya satthiṁ ussajjitvā rathīsaṁyeva ajjhomaddati.</span><br />
<span class="m-text">Furthermore, when the trainer says ‘giddyup!’ and spurs and goads them on, some wild colts shake the cart-pole off their thigh and trample it.</span><br />
</p>
<p id="an8p14c4p2">
<span class="m-text m-primary">Evarūpopi, bhikkhave, idhekacco assakhaḷuṅko hoti.</span><br />
<span class="m-text">Some wild colts are like that.</span><br />
</p>
<p id="an8p14c4p3">
<span class="m-text m-primary">Ayaṁ, bhikkhave, tatiyo assadoso.</span><br />
<span class="m-text">This is the third defect of a horse.</span><br />
</p>
<p id="an8p14c5p1">
<span class="m-text m-primary">Puna caparaṁ, bhikkhave, idhekacco assakhaḷuṅko ‘pehī’ti vutto, viddho samāno codito sārathinā ummaggaṁ gaṇhati, ubbaṭumaṁ rathaṁ karoti.</span><br />
<span class="m-text">Furthermore, when the trainer says ‘giddyup!’ and spurs and goads them on, some wild colts take a wrong turn, sending the chariot off track.</span><br />
</p>
<p id="an8p14c5p2">
<span class="m-text m-primary">Evarūpopi, bhikkhave, idhekacco assakhaḷuṅko hoti.</span><br />
<span class="m-text">Some wild colts are like that.</span><br />
</p>
<p id="an8p14c5p3">
<span class="m-text m-primary">Ayaṁ, bhikkhave, catuttho assadoso.</span><br />
<span class="m-text">This is the fourth defect of a horse.</span><br />
</p>
<p id="an8p14c6p1">
<span class="m-text m-primary">Puna caparaṁ, bhikkhave, idhekacco assakhaḷuṅko ‘pehī’ti vutto, viddho samāno codito sārathinā laṅghati purimakāyaṁ paggaṇhati purime pāde.</span><br />
<span class="m-text">Furthermore, when the trainer says ‘giddyup!’ and spurs and goads them on, some wild colts rear up and strike out with their fore-legs.</span><br />
</p>
<p id="an8p14c6p2">
<span class="m-text m-primary">Evarūpopi, bhikkhave, idhekacco assakhaḷuṅko hoti.</span><br />
<span class="m-text">Some wild colts are like that.</span><br />
</p>
<p id="an8p14c6p3">
<span class="m-text m-primary">Ayaṁ, bhikkhave, pañcamo assadoso.</span><br />
<span class="m-text">This is the fifth defect of a horse.</span><br />
</p>
<p id="an8p14c7p1">
<span class="m-text m-primary">Puna caparaṁ, bhikkhave, idhekacco assakhaḷuṅko ‘pehī’ti vutto, viddho samāno codito sārathinā anādiyitvā sārathiṁ anādiyitvā patodalaṭṭhiṁ dantehi mukhādhānaṁ vidhaṁsitvā yena kāmaṁ pakkamati.</span><br />
<span class="m-text">Furthermore, when the trainer says ‘giddyup!’ and spurs and goads them on, some wild colts ignore the trainer and the goad, spit out the bit, and go wherever they want.</span><br />
</p>
<p id="an8p14c7p2">
<span class="m-text m-primary">Evarūpopi, bhikkhave, idhekacco assakhaḷuṅko hoti.</span><br />
<span class="m-text">Some wild colts are like that.</span><br />
</p>
<p id="an8p14c7p3">
<span class="m-text m-primary">Ayaṁ, bhikkhave, chaṭṭho assadoso.</span><br />
<span class="m-text">This is the sixth defect of a horse.</span><br />
</p>
<p id="an8p14c8p1">
<span class="m-text m-primary">Puna caparaṁ, bhikkhave, idhekacco assakhaḷuṅko ‘pehī’ti vutto, viddho samāno codito sārathinā neva abhikkamati no paṭikkamati tattheva khīlaṭṭhāyī ṭhito hoti.</span><br />
<span class="m-text">Furthermore, when the trainer says ‘giddyup!’ and spurs and goads them on, some wild colts don’t step forward or turn back but stand right there still as a post.</span><br />
</p>
<p id="an8p14c8p2">
<span class="m-text m-primary">Evarūpopi, bhikkhave, idhekacco assakhaḷuṅko hoti.</span><br />
<span class="m-text">Some wild colts are like that.</span><br />
</p>
<p id="an8p14c8p3">
<span class="m-text m-primary">Ayaṁ, bhikkhave, sattamo assadoso.</span><br />
<span class="m-text">This is the seventh defect of a horse.</span><br />
</p>
<p id="an8p14c9p1">
<span class="m-text m-primary">Puna caparaṁ, bhikkhave, idhekacco assakhaḷuṅko ‘pehī’ti vutto, viddho samāno codito sārathinā purime ca pāde saṁharitvā pacchime ca pāde saṁharitvā tattheva cattāro pāde abhinisīdati.</span><br />
<span class="m-text">Furthermore, when the trainer says ‘giddyup!’ and spurs and goads them on, some wild colts tuck in their fore-legs and hind-legs, and sit right down on their four legs.</span><br />
</p>
<p id="an8p14c9p2">
<span class="m-text m-primary">Evarūpopi, bhikkhave, idhekacco assakhaḷuṅko hoti.</span><br />
<span class="m-text">Some wild colts are like that.</span><br />
</p>
<p id="an8p14c9p3">
<span class="m-text m-primary">Ayaṁ, bhikkhave, aṭṭhamo assadoso.</span><br />
<span class="m-text">This is the eighth defect of a horse.</span><br />
</p>
<p id="an8p14c9p4">
<span class="m-text m-primary">Ime kho, bhikkhave, aṭṭha assakhaḷuṅkā aṭṭha ca assadosā.</span><br />
<span class="m-text">These are the eight wild colts and the eight defects in horses.</span><br />
</p>
<p id="an8p14c10p1">
<span class="m-text m-primary">Katame ca, bhikkhave, aṭṭha purisakhaḷuṅkā aṭṭha ca purisadosā?</span><br />
<span class="m-text">And what are the eight wild people and eight defects in people?</span><br />
</p>
<p id="an8p14c10p2">
<span class="m-text m-primary">Idha, bhikkhave, bhikkhū bhikkhuṁ āpattiyā codenti.</span><br />
<span class="m-text">Firstly, the mendicants accuse a mendicant of an offense.</span><br />
</p>
<p id="an8p14c10p3">
<span class="m-text m-primary">So bhikkhu bhikkhūhi āpattiyā codiyamāno ‘na sarāmī’ti asatiyā nibbeṭheti.</span><br />
<span class="m-text">But the accused mendicant evades it by saying they don’t remember.</span><br />
</p>
<p id="an8p14c10p4">
<span class="m-text m-primary">Seyyathāpi so, bhikkhave, assakhaḷuṅko ‘pehī’ti vutto, viddho samāno codito sārathinā pacchato paṭikkamati, piṭṭhito rathaṁ vatteti;</span><br />
<span class="m-text">I say that this person is comparable to the wild colts who, when the trainer says ‘giddyup!’ and spurs and goads them on, back right up and spin the chariot behind them.</span><br />
</p>
<p id="an8p14c10p5">
<span class="m-text m-primary">tathūpamāhaṁ, bhikkhave, imaṁ puggalaṁ vadāmi.</span><br />
</p>
<p id="an8p14c10p6">
<span class="m-text m-primary">Evarūpopi, bhikkhave, idhekacco purisakhaḷuṅko hoti.</span><br />
<span class="m-text">Some wild people are like that.</span><br />
</p>
<p id="an8p14c10p7">
<span class="m-text m-primary">Ayaṁ, bhikkhave, paṭhamo purisadoso.</span><br />
<span class="m-text">This is the first defect of a person.</span><br />
</p>
<p id="an8p14c11p1">
<span class="m-text m-primary">Puna caparaṁ, bhikkhave, bhikkhū bhikkhuṁ āpattiyā codenti.</span><br />
<span class="m-text">Furthermore, the mendicants accuse a mendicant of an offense.</span><br />
</p>
<p id="an8p14c11p2">
<span class="m-text m-primary">So bhikkhu bhikkhūhi āpattiyā codiyamāno codakaṁyeva paṭippharati:</span><br />
<span class="m-text">But the accused mendicant objects to the accuser:</span><br />
</p>
<p id="an8p14c11p3">
<span class="m-text m-primary">‘kiṁ nu kho tuyhaṁ bālassa abyattassa bhaṇitena.</span><br />
<span class="m-text">‘What has an incompetent fool like you got to say?</span><br />
</p>
<p id="an8p14c11p4">
<span class="m-text m-primary">Tvampi nāma bhaṇitabbaṁ maññasī’ti.</span><br />
<span class="m-text">How on earth could you imagine you’ve got something worth saying!’</span><br />
</p>
<p id="an8p14c11p5">
<span class="m-text m-primary">Seyyathāpi so, bhikkhave, assakhaḷuṅko ‘pehī’ti vutto, viddho samāno codito sārathinā pacchā laṅghati, kubbaraṁ hanati, tidaṇḍaṁ bhañjati;</span><br />
<span class="m-text">I say that this person is comparable to the wild colts who, when the trainer says ‘giddyup!’ and spurs and goads them on, jump back, wreck the hub, and break the triple rod.</span><br />
</p>
<p id="an8p14c11p6">
<span class="m-text m-primary">tathūpamāhaṁ, bhikkhave, imaṁ puggalaṁ vadāmi.</span><br />
</p>
<p id="an8p14c11p7">
<span class="m-text m-primary">Evarūpopi, bhikkhave, idhekacco purisakhaḷuṅko hoti.</span><br />
<span class="m-text">Some wild people are like that.</span><br />
</p>
<p id="an8p14c11p8">
<span class="m-text m-primary">Ayaṁ, bhikkhave, dutiyo purisadoso.</span><br />
<span class="m-text">This is the second defect of a person.</span><br />
</p>
<p id="an8p14c12p1">
<span class="m-text m-primary">Puna caparaṁ, bhikkhave, bhikkhū bhikkhuṁ āpattiyā codenti.</span><br />
<span class="m-text">Furthermore, the mendicants accuse a mendicant of an offense.</span><br />
</p>
<p id="an8p14c12p2">
<span class="m-text m-primary">So bhikkhu bhikkhūhi āpattiyā codiyamāno codakasseva paccāropeti:</span><br />
<span class="m-text">But the accused mendicant retorts to the accuser:</span><br />
</p>
<p id="an8p14c12p3">
<span class="m-text m-primary">‘tvaṁ khosi itthannāmaṁ āpattiṁ āpanno, tvaṁ tāva paṭhamaṁ paṭikarohī’ti.</span><br />
<span class="m-text">‘Well, you’ve fallen into such-and-such an offense. You should deal with that first.’</span><br />
</p>
<p id="an8p14c12p4">
<span class="m-text m-primary">Seyyathāpi so, bhikkhave, assakhaḷuṅko ‘pehī’ti vutto, viddho samāno codito sārathinā rathīsāya satthiṁ ussajjitvā rathīsaṁyeva ajjhomaddati;</span><br />
<span class="m-text">I say that this person is comparable to the wild colts who, when the trainer says ‘giddyup!’ and spurs and goads them on, shake the cart-pole off their thigh and trample it.</span><br />
</p>
<p id="an8p14c12p5">
<span class="m-text m-primary">tathūpamāhaṁ, bhikkhave, imaṁ puggalaṁ vadāmi.</span><br />
</p>
<p id="an8p14c12p6">
<span class="m-text m-primary">Evarūpopi, bhikkhave, idhekacco purisakhaḷuṅko hoti.</span><br />
<span class="m-text">Some wild people are like that.</span><br />
</p>
<p id="an8p14c12p7">
<span class="m-text m-primary">Ayaṁ, bhikkhave, tatiyo purisadoso.</span><br />
<span class="m-text">This is the third defect of a person.</span><br />
</p>
<p id="an8p14c13p1">
<span class="m-text m-primary">Puna caparaṁ, bhikkhave, bhikkhū bhikkhuṁ āpattiyā codenti.</span><br />
<span class="m-text">Furthermore, the mendicants accuse a mendicant of an offense.</span><br />
</p>
<p id="an8p14c13p2">
<span class="m-text m-primary">So bhikkhu bhikkhūhi āpattiyā codiyamāno aññenāññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti.</span><br />
<span class="m-text">But the accused mendicant dodges the issue, distracts the discussion with irrelevant points, and displays annoyance, hate, and bitterness.</span><br />
</p>
<p id="an8p14c13p3">
<span class="m-text m-primary">Seyyathāpi so, bhikkhave, assakhaḷuṅko ‘pehī’ti vutto, viddho samāno codito sārathinā ummaggaṁ gaṇhati, ubbaṭumaṁ rathaṁ karoti;</span><br />
<span class="m-text">I say that this person is comparable to the wild colts who, when the trainer says ‘giddyup!’ and spurs and goads them on, take a wrong turn, sending the chariot off track.</span><br />
</p>
<p id="an8p14c13p4">
<span class="m-text m-primary">tathūpamāhaṁ, bhikkhave, imaṁ puggalaṁ vadāmi.</span><br />
</p>
<p id="an8p14c13p5">
<span class="m-text m-primary">Evarūpopi, bhikkhave, idhekacco purisakhaḷuṅko hoti.</span><br />
<span class="m-text">Some wild people are like that.</span><br />
</p>
<p id="an8p14c13p6">
<span class="m-text m-primary">Ayaṁ, bhikkhave, catuttho purisadoso.</span><br />
<span class="m-text">This is the fourth defect of a person.</span><br />
</p>
<p id="an8p14c14p1">
<span class="m-text m-primary">Puna caparaṁ, bhikkhave, bhikkhū bhikkhuṁ āpattiyā codenti.</span><br />
<span class="m-text">Furthermore, the mendicants accuse a mendicant of an offense.</span><br />
</p>
<p id="an8p14c14p2">
<span class="m-text m-primary">So bhikkhu bhikkhūhi āpattiyā codiyamāno saṅghamajjhe bāhuvikkhepaṁ karoti.</span><br />
<span class="m-text">But the accused mendicant gesticulates while speaking in the middle of the Saṅgha.</span><br />
</p>
<p id="an8p14c14p3">
<span class="m-text m-primary">Seyyathāpi so, bhikkhave, assakhaḷuṅko ‘pehī’ti vutto, viddho samāno codito sārathinā laṅghati, purimakāyaṁ paggaṇhati purime pāde;</span><br />
<span class="m-text">I say that this person is comparable to the wild colts who, when the trainer says ‘giddyup!’ and spurs and goads them on, rear up and strike out with their fore-legs.</span><br />
</p>
<p id="an8p14c14p4">
<span class="m-text m-primary">tathūpamāhaṁ, bhikkhave, imaṁ puggalaṁ vadāmi.</span><br />
</p>
<p id="an8p14c14p5">
<span class="m-text m-primary">Evarūpopi, bhikkhave, idhekacco purisakhaḷuṅko hoti.</span><br />
<span class="m-text">Some wild people are like that.</span><br />
</p>
<p id="an8p14c14p6">
<span class="m-text m-primary">Ayaṁ, bhikkhave, pañcamo purisadoso.</span><br />
<span class="m-text">This is the fifth defect of a person.</span><br />
</p>
<p id="an8p14c15p1">
<span class="m-text m-primary">Puna caparaṁ, bhikkhave, bhikkhū bhikkhuṁ āpattiyā codenti.</span><br />
<span class="m-text">Furthermore, the mendicants accuse a mendicant of an offense.</span><br />
</p>
<p id="an8p14c15p2">
<span class="m-text m-primary">So bhikkhu bhikkhūhi āpattiyā codiyamāno anādiyitvā saṅghaṁ anādiyitvā codakaṁ sāpattikova yena kāmaṁ pakkamati.</span><br />
<span class="m-text">But the accused mendicant ignores the Saṅgha and the accusation and, though still guilty of the offense, they go wherever they want.</span><br />
</p>
<p id="an8p14c15p3">
<span class="m-text m-primary">Seyyathāpi so, bhikkhave, assakhaḷuṅko ‘pehī’ti vutto, viddho samāno codito sārathinā anādiyitvā sārathiṁ anādiyitvā patodalaṭṭhiṁ dantehi mukhādhānaṁ vidhaṁsitvā yena kāmaṁ pakkamati;</span><br />
<span class="m-text">I say that this person is comparable to the wild colts who, when the trainer says ‘giddyup!’ and spurs and goads them on, ignore the trainer and the goad, spit out the bit, and go wherever they want.</span><br />
</p>
<p id="an8p14c15p4">
<span class="m-text m-primary">tathūpamāhaṁ, bhikkhave, imaṁ puggalaṁ vadāmi.</span><br />
</p>
<p id="an8p14c15p5">
<span class="m-text m-primary">Evarūpopi, bhikkhave, idhekacco purisakhaḷuṅko hoti.</span><br />
<span class="m-text">Some wild people are like that.</span><br />
</p>
<p id="an8p14c15p6">
<span class="m-text m-primary">Ayaṁ, bhikkhave, chaṭṭho purisadoso.</span><br />
<span class="m-text">This is the sixth defect of a person.</span><br />
</p>
<p id="an8p14c16p1">
<span class="m-text m-primary">Puna caparaṁ, bhikkhave, bhikkhū bhikkhuṁ āpattiyā codenti.</span><br />
<span class="m-text">Furthermore, the mendicants accuse a mendicant of an offense.</span><br />
</p>
<p id="an8p14c16p2">
<span class="m-text m-primary">So bhikkhu bhikkhūhi āpattiyā codiyamāno ‘nevāhaṁ āpannomhi, na panāhaṁ āpannomhī’ti so tuṇhībhāvena saṅghaṁ viheṭheti.</span><br />
<span class="m-text">But the accused mendicant neither confesses to the offense nor denies it, but frustrates the Saṅgha by staying silent.</span><br />
</p>
<p id="an8p14c16p3">
<span class="m-text m-primary">Seyyathāpi so, bhikkhave, assakhaḷuṅko ‘pehī’ti vutto, viddho samāno codito sārathinā neva abhikkamati no paṭikkamati tattheva khīlaṭṭhāyī ṭhito hoti;</span><br />
<span class="m-text">I say that this person is comparable to the wild colts who, when the trainer says ‘giddyup!’ and spurs and goads them on, don’t step forward or turn back but stand right there still as a post.</span><br />
</p>
<p id="an8p14c16p4">
<span class="m-text m-primary">tathūpamāhaṁ, bhikkhave, imaṁ puggalaṁ vadāmi.</span><br />
</p>
<p id="an8p14c16p5">
<span class="m-text m-primary">Evarūpopi, bhikkhave, idhekacco purisakhaḷuṅko hoti.</span><br />
<span class="m-text">Some wild people are like that.</span><br />
</p>
<p id="an8p14c16p6">
<span class="m-text m-primary">Ayaṁ, bhikkhave, sattamo purisadoso.</span><br />
<span class="m-text">This is the seventh defect of a person.</span><br />
</p>
<p id="an8p14c17p1">
<span class="m-text m-primary">Puna caparaṁ, bhikkhave, bhikkhū bhikkhuṁ āpattiyā codenti.</span><br />
<span class="m-text">Furthermore, the mendicants accuse a mendicant of an offense.</span><br />
</p>
<p id="an8p14c17p2">
<span class="m-text m-primary">So bhikkhu bhikkhūhi āpattiyā codiyamāno evamāha:</span><br />
<span class="m-text">But the accused mendicant says this:</span><br />
</p>
<p id="an8p14c17p3">
<span class="m-text m-primary">‘kiṁ nu kho tumhe āyasmanto atibāḷhaṁ mayi byāvaṭā yāva idānāhaṁ sikkhaṁ paccakkhāya hīnāyāvattissāmī’ti.</span><br />
<span class="m-text">‘Why are you venerables making so much of an issue over me? Now I’ll resign the training and return to a lesser life.’</span><br />
</p>
<p id="an8p14c17p4">
<span class="m-text m-primary">So sikkhaṁ paccakkhāya hīnāyāvattitvā evamāha:</span><br />
<span class="m-text">When they have resigned the training, they say:</span><br />
</p>
<p id="an8p14c17p5">
<span class="m-text m-primary">‘idāni kho tumhe āyasmanto attamanā hothā’ti?</span><br />
<span class="m-text">‘Well, venerables, are you happy now?’</span><br />
</p>
<p id="an8p14c17p6">
<span class="m-text m-primary">Seyyathāpi so, bhikkhave, assakhaḷuṅko ‘pehī’ti vutto, viddho samāno codito sārathinā purime ca pāde saṁharitvā pacchime ca pāde saṁharitvā tattheva cattāro pāde abhinisīdati;</span><br />
<span class="m-text">I say that this person is comparable to the wild colts who, when the trainer says ‘giddyup!’ and spurs and goads them on, tuck in their fore-legs and hind-legs, and sit right down on their four legs.</span><br />
</p>
<p id="an8p14c17p7">
<span class="m-text m-primary">tathūpamāhaṁ, bhikkhave, imaṁ puggalaṁ vadāmi.</span><br />
</p>
<p id="an8p14c17p8">
<span class="m-text m-primary">Evarūpopi, bhikkhave, idhekacco purisakhaḷuṅko hoti.</span><br />
<span class="m-text">Some wild people are like that.</span><br />
</p>
<p id="an8p14c17p9">
<span class="m-text m-primary">Ayaṁ, bhikkhave, aṭṭhamo purisadoso.</span><br />
<span class="m-text">This is the eighth defect of a person.</span><br />
</p>
<p id="an8p14c17p10">
<span class="m-text m-primary">Ime kho, bhikkhave, aṭṭha purisakhaḷuṅkā aṭṭha ca purisadosā”ti.</span><br />
<span class="m-text">These are the eight wild people and eight defects in people.”</span><br />
</p>
<p id="an8p14c17p11">
<span class="m-text m-primary">Catutthaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>