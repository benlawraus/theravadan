<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; vinaya &raquo; pli-tv-bi-vb &raquo; pli-tv-bi-vb-ss &raquo; Theravāda Vinaya | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pli-tv-bi-vb-ssy003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Theravāda Vinaya" />
  <meta name="twitter:title" content="Theravāda Vinaya" />
  <meta property="og:url" content="https://www.theravadan.org/pages/pli-tv-bi-vb-ssy003z.html" />
  <meta property="og:description" content="Translators: brahmali Theravāda Collection on Monastic Law Bhikkhunivibhaṅga The nuns’ rules and their analysis Saṅghādisesakaṇḍa The chapter on offenses entailing suspension 3. Ekagāmantaragamanasikkhāpada 3. The training rule on walking alone to the next village Tena samayena buddho bhagavā sāvatthiyaṁ viharati jetavane anāthapiṇḍikassa ārāme. At one time …" />
  <meta name="twitter:description" content="Translators: brahmali Theravāda Collection on Monastic Law Bhikkhunivibhaṅga The nuns’ rules and their analysis Saṅghādisesakaṇḍa The chapter on offenses entailing suspension 3. Ekagāmantaragamanasikkhāpada 3. The training rule on walking alone to the next village Tena samayena buddho bhagavā sāvatthiyaṁ viharati jetavane anāthapiṇḍikassa ārāme. At one time …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-vinaya-index.html">vinaya</a> &raquo;
            <a href="https://www.theravadan.org/pages/ms-vinaya-pli-tv-bi-vb-index.html">pli-tv-bi-vb</a> &raquo;
            <a href="https://www.theravadan.org/pages/ms-vinaya-pli-tv-bi-vb-pli-tv-bi-vb-ss-index.html">pli-tv-bi-vb-ss</a> &raquo;
          </span>
          Theravāda Vinaya
        </h1>
<!-- content -->
<p>Translators: <span class="m-text m-success">brahmali</span></p>
<p><span class="m-text m-success">Theravāda Collection on Monastic Law</span></p>
<section id="bhikkhunivibhanga">
<h2><a href="#bhikkhunivibhanga">Bhikkhunivibhaṅga</a></h2>
<p><span class="m-text m-success">The nuns’ rules and their analysis</span></p>
<section id="sanghadisesakanda">
<h3><a href="#sanghadisesakanda">Saṅghādisesakaṇḍa</a></h3>
<p><span class="m-text m-success">The chapter on offenses entailing suspension</span></p>
<section id="ekagamantaragamanasikkhapada">
<h4><a href="#ekagamantaragamanasikkhapada">3. Ekagāmantaragamanasikkhāpada</a></h4>
<p><span class="m-text m-success">3. The training rule on walking alone to the next village</span></p>
<p id="pli-tv-bi-vb-ss3c1p1">
<span class="m-text m-primary">Tena samayena buddho bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text m-success">At one time when the Buddha was staying at Sāvatthī in Anāthapiṇḍika’s Monastery,</span><br />
</p>
<p id="pli-tv-bi-vb-ss3c1p2">
<span class="m-text m-primary">Tena kho pana samayena bhaddāya kāpilāniyā antevāsinī bhikkhunī bhikkhunīhi saddhiṁ bhaṇḍitvā gāmakaṁ ñātikulaṁ agamāsi.</span><br />
<span class="m-text m-success">a nun who was a pupil of Bhaddā Kāpilānī had an argument with the nuns and then went to her relatives’ village.</span><br />
</p>
<p id="pli-tv-bi-vb-ss3c1p3">
<span class="m-text m-primary">Bhaddā kāpilānī taṁ bhikkhuniṁ apassantī bhikkhuniyo pucchi—“kahaṁ itthannāmā, na dissatī”ti.</span><br />
<span class="m-text m-success">Not seeing her pupil anywhere, Bhaddā Kāpilānī asked the nuns, “Where’s so-and-so? She’s disappeared.”</span><br />
</p>
<p id="pli-tv-bi-vb-ss3c1p4">
<span class="m-text m-primary">“Bhikkhunīhi saddhiṁ, ayye, bhaṇḍitvā na dissatī”ti.</span><br />
<span class="m-text m-success">“She disappeared, Venerable, after arguing with the nuns.”</span><br />
</p>
<p id="pli-tv-bi-vb-ss3c1p5">
<span class="m-text m-primary">“Ammā, amukasmiṁ gāmake etissā ñātikulaṁ. Tattha gantvā vicinathā”ti.</span><br />
<span class="m-text m-success">“My dears, her relatives live in such-and-such a village. Go there and look for her.”</span><br />
</p>
<p id="pli-tv-bi-vb-ss3c1p6">
<span class="m-text m-primary">Bhikkhuniyo tattha gantvā taṁ bhikkhuniṁ passitvā etadavocuṁ—“kissa tvaṁ, ayye, ekikā āgatā, kaccisi appadhaṁsitā”ti?</span><br />
<span class="m-text m-success">The nuns went there, and when they saw her, they said to her, “Why did you go alone, Venerable? We hope you weren’t assaulted?”</span><br />
</p>
<p id="pli-tv-bi-vb-ss3c1p7">
<span class="m-text m-primary">“Appadhaṁsitāmhi, ayye”ti.</span><br />
<span class="m-text m-success">“I wasn’t.”</span><br />
</p>
<p id="pli-tv-bi-vb-ss3c1p8">
<span class="m-text m-primary">Yā tā bhikkhuniyo appicchā …pe… tā ujjhāyanti khiyyanti vipācenti—</span><br />
<span class="m-text m-success">The nuns of few desires complained and criticized her,</span><br />
</p>
<p id="pli-tv-bi-vb-ss3c1p9">
<span class="m-text m-primary">“kathañhi nāma bhikkhunī ekā gāmantaraṁ gacchissatī”ti …pe…</span><br />
<span class="m-text m-success">“How could a nun walk to the next village by herself?” …</span><br />
</p>
<p id="pli-tv-bi-vb-ss3c1p10">
<span class="m-text m-primary">“saccaṁ kira, bhikkhave, bhikkhunī ekā gāmantaraṁ gacchatī”ti?</span><br />
<span class="m-text m-success">“Is it true, monks, that a nun did this?”</span><br />
</p>
<p id="pli-tv-bi-vb-ss3c1p11">
<span class="m-text m-primary">“Saccaṁ, bhagavā”ti.</span><br />
<span class="m-text m-success">“It’s true, Sir.”</span><br />
</p>
<p id="pli-tv-bi-vb-ss3c1p12">
<span class="m-text m-primary">Vigarahi buddho bhagavā …pe…</span><br />
<span class="m-text m-success">The Buddha criticized her …</span><br />
</p>
<p id="pli-tv-bi-vb-ss3c1p13">
<span class="m-text m-primary">kathañhi nāma, bhikkhave, bhikkhunī ekā gāmantaraṁ gacchissati.</span><br />
<span class="m-text m-success">“How could a nun do this?</span><br />
</p>
<p id="pli-tv-bi-vb-ss3c1p14">
<span class="m-text m-primary">Netaṁ, bhikkhave, appasannānaṁ vā pasādāya …pe…</span><br />
<span class="m-text m-success">This will affect people’s confidence …” …</span><br />
</p>
<p id="pli-tv-bi-vb-ss3c1p15">
<span class="m-text m-primary">evañca pana, bhikkhave, bhikkhuniyo imaṁ sikkhāpadaṁ uddisantu—</span><br />
<span class="m-text m-success">And, monks, the nuns should recite this training rule like this:</span><br />
</p>
<p id="pli-tv-bi-vb-ss3c1p16p1">
<span class="m-text m-primary">“Yā pana bhikkhunī ekā gāmantaraṁ gaccheyya, ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesan”ti.</span><br />
<span class="m-text m-success">‘If a nun walks to the next village by herself, then that nun too has committed an immediate offense entailing sending away and suspension.’”</span><br />
</p>
<p id="pli-tv-bi-vb-ss3c1p17">
<span class="m-text m-primary">Evañcidaṁ bhagavatā bhikkhunīnaṁ sikkhāpadaṁ paññattaṁ hoti.</span><br />
<span class="m-text m-success">In this way the Buddha laid down this training rule for the nuns.</span><br />
</p>
<p id="pli-tv-bi-vb-ss3c2p1">
<span class="m-text m-primary">Tena kho pana samayena dve bhikkhuniyo sāketā sāvatthiṁ addhānamaggappaṭipannā honti.</span><br />
<span class="m-text m-success">On one occasion two nuns were traveling from Sāketa to Sāvatthī.</span><br />
</p>
<p id="pli-tv-bi-vb-ss3c2p2">
<span class="m-text m-primary">Antarāmagge nadī taritabbā hoti.</span><br />
<span class="m-text m-success">On the way they had to cross a river.</span><br />
</p>
<p id="pli-tv-bi-vb-ss3c2p3">
<span class="m-text m-primary">Atha kho tā bhikkhuniyo nāvike upasaṅkamitvā etadavocuṁ—“sādhu no, āvuso, tārethā”ti.</span><br />
<span class="m-text m-success">They went to a boatman and said, “Please take us across.”</span><br />
</p>
<p id="pli-tv-bi-vb-ss3c2p4">
<span class="m-text m-primary">“Nāyye, sakkā ubho sakiṁ tāretun”ti.</span><br />
<span class="m-text m-success">“I’m not able, Venerables, to take both of you across at the same time.”</span><br />
</p>
<p id="pli-tv-bi-vb-ss3c2p5">
<span class="m-text m-primary">Eko ekaṁ uttāresi.</span><br />
<span class="m-text m-success">And so they crossed individually, alone with the boatman.</span><br />
</p>
<p id="pli-tv-bi-vb-ss3c2p6">
<span class="m-text m-primary">Uttiṇṇo uttiṇṇaṁ dūsesi.</span><br />
<span class="m-text m-success">When he had crossed with the first nun, he raped her.</span><br />
</p>
<p id="pli-tv-bi-vb-ss3c2p7">
<span class="m-text m-primary">Anuttiṇṇo anuttiṇṇaṁ dūsesi.</span><br />
<span class="m-text m-success">And after returning to the first bank, he raped the other nun as well.</span><br />
</p>
<p id="pli-tv-bi-vb-ss3c2p8">
<span class="m-text m-primary">Tā pacchā samāgantvā pucchiṁsu—</span><br />
<span class="m-text m-success">Later, when they were reunited, they asked each other,</span><br />
</p>
<p id="pli-tv-bi-vb-ss3c2p9">
<span class="m-text m-primary">“kaccisi, ayye, appadhaṁsitā”ti?</span><br />
<span class="m-text m-success">“Venerable, I hope you weren’t assaulted?”</span><br />
</p>
<p id="pli-tv-bi-vb-ss3c2p10">
<span class="m-text m-primary">“Padhaṁsitāmhi, ayye.</span><br />
<span class="m-text m-success">“I was.</span><br />
</p>
<p id="pli-tv-bi-vb-ss3c2p11">
<span class="m-text m-primary">Tvaṁ pana, ayye, appadhaṁsitā”ti?</span><br />
<span class="m-text m-success">And you, Venerable, were you assaulted?”</span><br />
</p>
<p id="pli-tv-bi-vb-ss3c2p12">
<span class="m-text m-primary">“Padhaṁsitāmhi, ayye”ti.</span><br />
<span class="m-text m-success">“I was, too.”</span><br />
</p>
<p id="pli-tv-bi-vb-ss3c2p13">
<span class="m-text m-primary">Atha kho tā bhikkhuniyo sāvatthiṁ gantvā bhikkhunīnaṁ etamatthaṁ ārocesuṁ.</span><br />
<span class="m-text m-success">They then continued on to Sāvatthī and told the nuns there what had happened.</span><br />
</p>
<p id="pli-tv-bi-vb-ss3c2p14">
<span class="m-text m-primary">Yā tā bhikkhuniyo appicchā …pe… tā ujjhāyanti khiyyanti vipācenti—</span><br />
<span class="m-text m-success">The nuns of few desires complained and criticized them,</span><br />
</p>
<p id="pli-tv-bi-vb-ss3c2p15">
<span class="m-text m-primary">“kathañhi nāma bhikkhunī ekā nadīpāraṁ gacchissatī”ti.</span><br />
<span class="m-text m-success">“How could a nun cross a river by herself?”</span><br />
</p>
<p id="pli-tv-bi-vb-ss3c2p16">
<span class="m-text m-primary">Atha kho tā bhikkhuniyo bhikkhūnaṁ etamatthaṁ ārocesuṁ.</span><br />
<span class="m-text m-success">They told the monks,</span><br />
</p>
<p id="pli-tv-bi-vb-ss3c2p17">
<span class="m-text m-primary">Bhikkhū bhagavato etamatthaṁ ārocesuṁ …pe…</span><br />
<span class="m-text m-success">who in turn told the Buddha. Soon afterwards he had the Sangha gathered and questioned the monks:</span><br />
</p>
<p id="pli-tv-bi-vb-ss3c2p18">
<span class="m-text m-primary">“saccaṁ kira, bhikkhave, bhikkhunī ekā nadīpāraṁ gacchatī”ti?</span><br />
<span class="m-text m-success">“Is it true, monks, that a nun did this?”</span><br />
</p>
<p id="pli-tv-bi-vb-ss3c2p19">
<span class="m-text m-primary">“Saccaṁ, bhagavā”ti.</span><br />
<span class="m-text m-success">“It’s true, Sir.”</span><br />
</p>
<p id="pli-tv-bi-vb-ss3c2p20">
<span class="m-text m-primary">Vigarahi buddho bhagavā …pe…</span><br />
<span class="m-text m-success">The Buddha criticized them …</span><br />
</p>
<p id="pli-tv-bi-vb-ss3c2p21">
<span class="m-text m-primary">kathañhi nāma, bhikkhave, bhikkhunī ekā nadīpāraṁ gacchissati.</span><br />
<span class="m-text m-success">“How could a nun do this?</span><br />
</p>
<p id="pli-tv-bi-vb-ss3c2p22">
<span class="m-text m-primary">Netaṁ, bhikkhave, appasannānaṁ vā pasādāya …pe…</span><br />
<span class="m-text m-success">This will affect people’s confidence …” …</span><br />
</p>
<p id="pli-tv-bi-vb-ss3c2p23">
<span class="m-text m-primary">evañca pana, bhikkhave, bhikkhuniyo imaṁ sikkhāpadaṁ uddisantu—</span><br />
<span class="m-text m-success">And, monks, the nuns should recite this training rule like this:</span><br />
</p>
<p id="pli-tv-bi-vb-ss3c2p24p1">
<span class="m-text m-primary">“Yā pana bhikkhunī ekā vā gāmantaraṁ gaccheyya, ekā vā nadīpāraṁ gaccheyya, ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesan”ti.</span><br />
<span class="m-text m-success">‘If a nun walks to the next village by herself or crosses a river by herself, then that nun too has committed an immediate offense entailing sending away and suspension.’”</span><br />
</p>
<p id="pli-tv-bi-vb-ss3c2p25">
<span class="m-text m-primary">Evañcidaṁ bhagavatā bhikkhunīnaṁ sikkhāpadaṁ paññattaṁ hoti.</span><br />
<span class="m-text m-success">In this way the Buddha laid down this training rule for the nuns.</span><br />
</p>
<p id="pli-tv-bi-vb-ss3c3p1">
<span class="m-text m-primary">Tena kho pana samayena sambahulā bhikkhuniyo kosalesu janapade sāvatthiṁ gacchantā sāyaṁ aññataraṁ gāmaṁ upagacchiṁsu.</span><br />
<span class="m-text m-success">On one occasion a number of nuns were walking through the Kosalan country on their way to Sāvatthī, when one evening they arrived at a certain village.</span><br />
</p>
<p id="pli-tv-bi-vb-ss3c3p2">
<span class="m-text m-primary">Tattha aññatarā bhikkhunī abhirūpā hoti dassanīyā pāsādikā. Aññataro puriso tassā bhikkhuniyā saha dassanena paṭibaddhacitto hoti.</span><br />
<span class="m-text m-success">One of the nuns was beautiful and graceful, and a certain man fell in love with her as soon as he saw her.</span><br />
</p>
<p id="pli-tv-bi-vb-ss3c3p3">
<span class="m-text m-primary">Atha kho so puriso tāsaṁ bhikkhunīnaṁ seyyaṁ paññapento tassā bhikkhuniyā seyyaṁ ekamantaṁ paññāpesi.</span><br />
<span class="m-text m-success">Then, as he was preparing sleeping places for those nuns, he prepared hers to one side.</span><br />
</p>
<p id="pli-tv-bi-vb-ss3c3p4">
<span class="m-text m-primary">Atha kho sā bhikkhunī sallakkhetvā—“pariyuṭṭhito ayaṁ puriso; sace rattiṁ āgacchissati, vissaro me bhavissatī”ti,</span><br />
<span class="m-text m-success">And that nun thought, “This man is obsessed with me. If I go there for the night, I’ll get into trouble.”</span><br />
</p>
<p id="pli-tv-bi-vb-ss3c3p5">
<span class="m-text m-primary">bhikkhuniyo anāpucchā aññataraṁ kulaṁ gantvā seyyaṁ kappesi.</span><br />
<span class="m-text m-success">Then, without taking leave of the nuns, she went to a certain family and slept there.</span><br />
</p>
<p id="pli-tv-bi-vb-ss3c3p6">
<span class="m-text m-primary">Atha kho so puriso rattiṁ āgantvā taṁ bhikkhuniṁ gavesanto bhikkhuniyo ghaṭṭesi.</span><br />
<span class="m-text m-success">When night arrived, that man went searching for that nun, and as he did so he bumped into the other nuns.</span><br />
</p>
<p id="pli-tv-bi-vb-ss3c3p7">
<span class="m-text m-primary">Bhikkhuniyo taṁ bhikkhuniṁ apassantiyo evamāhaṁsu—“nissaṁsayaṁ kho sā bhikkhunī purisena saddhiṁ nikkhantā”ti.</span><br />
<span class="m-text m-success">Not seeing that nun anywhere, the nuns said, “No doubt she has left with a man.”</span><br />
</p>
<p id="pli-tv-bi-vb-ss3c3p8">
<span class="m-text m-primary">Atha kho sā bhikkhunī tassā rattiyā accayena yena tā bhikkhuniyo tenupasaṅkami. Bhikkhuniyo taṁ bhikkhuniṁ etadavocuṁ—“kissa tvaṁ, ayye, purisena saddhiṁ nikkhantā”ti?</span><br />
<span class="m-text m-success">The following morning that nun returned to the nuns, and they said to her, “Venerable, why did you leave with a man?”</span><br />
</p>
<p id="pli-tv-bi-vb-ss3c3p9">
<span class="m-text m-primary">“Nāhaṁ, ayye, purisena saddhiṁ nikkhantā”ti.</span><br />
<span class="m-text m-success">“I didn’t leave with a man, Venerables.”</span><br />
</p>
<p id="pli-tv-bi-vb-ss3c3p10">
<span class="m-text m-primary">Bhikkhunīnaṁ etamatthaṁ ārocesi.</span><br />
<span class="m-text m-success">She then told the nuns what had happened.</span><br />
</p>
<p id="pli-tv-bi-vb-ss3c3p11">
<span class="m-text m-primary">Yā tā bhikkhuniyo appicchā …pe… tā ujjhāyanti khiyyanti vipācenti—</span><br />
<span class="m-text m-success">The nuns of few desires complained and criticized her,</span><br />
</p>
<p id="pli-tv-bi-vb-ss3c3p12">
<span class="m-text m-primary">“kathañhi nāma bhikkhunī ekā rattiṁ vippavasissatī”ti …pe…</span><br />
<span class="m-text m-success">“How could a nun spend the night apart by herself?” …</span><br />
</p>
<p id="pli-tv-bi-vb-ss3c3p13">
<span class="m-text m-primary">“saccaṁ kira, bhikkhave, bhikkhunī ekā rattiṁ vippavasatī”ti?</span><br />
<span class="m-text m-success">“Is it true, monks, that a nun did this?”</span><br />
</p>
<p id="pli-tv-bi-vb-ss3c3p14">
<span class="m-text m-primary">“Saccaṁ, bhagavā”ti.</span><br />
<span class="m-text m-success">“It’s true, Sir.”</span><br />
</p>
<p id="pli-tv-bi-vb-ss3c3p15">
<span class="m-text m-primary">Vigarahi buddho bhagavā …pe…</span><br />
<span class="m-text m-success">The Buddha criticized her …</span><br />
</p>
<p id="pli-tv-bi-vb-ss3c3p16">
<span class="m-text m-primary">kathañhi nāma, bhikkhave, bhikkhunī ekā rattiṁ vippavasissati.</span><br />
<span class="m-text m-success">“How could a nun do this?</span><br />
</p>
<p id="pli-tv-bi-vb-ss3c3p17">
<span class="m-text m-primary">Netaṁ, bhikkhave, appasannānaṁ vā pasādāya …pe…</span><br />
<span class="m-text m-success">This will affect people’s confidence …” …</span><br />
</p>
<p id="pli-tv-bi-vb-ss3c3p18">
<span class="m-text m-primary">evañca pana, bhikkhave, bhikkhuniyo imaṁ sikkhāpadaṁ uddisantu—</span><br />
<span class="m-text m-success">And, monks, the nuns should recite this training rule like this:</span><br />
</p>
<p id="pli-tv-bi-vb-ss3c3p19p1">
<span class="m-text m-primary">“Yā pana bhikkhunī ekā vā gāmantaraṁ gaccheyya, ekā vā nadīpāraṁ gaccheyya, ekā vā rattiṁ vippavaseyya, ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesan”ti.</span><br />
<span class="m-text m-success">‘If a nun walks to the next village by herself or crosses a river by herself or spends the night apart by herself, then that nun too has committed an immediate offense entailing sending away and suspension.’”</span><br />
</p>
<p id="pli-tv-bi-vb-ss3c3p20">
<span class="m-text m-primary">Evañcidaṁ bhagavatā bhikkhunīnaṁ sikkhāpadaṁ paññattaṁ hoti.</span><br />
<span class="m-text m-success">In this way the Buddha laid down this training rule for the nuns.</span><br />
</p>
<p id="pli-tv-bi-vb-ss3c4p1">
<span class="m-text m-primary">Tena kho pana samayena sambahulā bhikkhuniyo kosalesu janapade sāvatthiṁ addhānamaggappaṭipannā honti.</span><br />
<span class="m-text m-success">On one occasion a number of nuns were traveling through the Kosalan country on their way to Sāvatthī.</span><br />
</p>
<p id="pli-tv-bi-vb-ss3c4p2">
<span class="m-text m-primary">Tattha aññatarā bhikkhunī vaccena pīḷitā ekikā ohīyitvā pacchā agamāsi.</span><br />
<span class="m-text m-success">One of the nuns, needing to defecate, stayed behind by herself, and then followed behind the others.</span><br />
</p>
<p id="pli-tv-bi-vb-ss3c4p3">
<span class="m-text m-primary">Manussā taṁ bhikkhuniṁ passitvā dūsesuṁ.</span><br />
<span class="m-text m-success">People saw her and raped her.</span><br />
</p>
<p id="pli-tv-bi-vb-ss3c4p4">
<span class="m-text m-primary">Atha kho sā bhikkhunī yena tā bhikkhuniyo tenupasaṅkami. Bhikkhuniyo taṁ bhikkhuniṁ etadavocuṁ—“kissa tvaṁ, ayye, ekikā ohīnā, kaccisi appadhaṁsitā”ti?</span><br />
<span class="m-text m-success">She then went to the other nuns, and they said to her, “Why did you stay behind by yourself, Venerable? We hope you weren’t assaulted?”</span><br />
</p>
<p id="pli-tv-bi-vb-ss3c4p5">
<span class="m-text m-primary">“Padhaṁsitāmhi, ayye”ti.</span><br />
<span class="m-text m-success">“I was.”</span><br />
</p>
<p id="pli-tv-bi-vb-ss3c4p6">
<span class="m-text m-primary">Yā tā bhikkhuniyo appicchā …pe… tā ujjhāyanti khiyyanti vipācenti—</span><br />
<span class="m-text m-success">The nuns of few desires complained and criticized her,</span><br />
</p>
<p id="pli-tv-bi-vb-ss3c4p7">
<span class="m-text m-primary">kathañhi nāma bhikkhunī ekā gaṇamhā ohīyissatīti …pe…</span><br />
<span class="m-text m-success">“How could a nun lag behind her companions by herself?” …</span><br />
</p>
<p id="pli-tv-bi-vb-ss3c4p8">
<span class="m-text m-primary">“saccaṁ kira, bhikkhave, bhikkhunī ekā gaṇamhā ohīyatī”ti?</span><br />
<span class="m-text m-success">“Is it true, monks, that a nun did this?”</span><br />
</p>
<p id="pli-tv-bi-vb-ss3c4p9">
<span class="m-text m-primary">“Saccaṁ, bhagavā”ti.</span><br />
<span class="m-text m-success">“It’s true, Sir.”</span><br />
</p>
<p id="pli-tv-bi-vb-ss3c4p10">
<span class="m-text m-primary">Vigarahi buddho bhagavā …pe…</span><br />
<span class="m-text m-success">The Buddha criticized her …</span><br />
</p>
<p id="pli-tv-bi-vb-ss3c4p11">
<span class="m-text m-primary">kathañhi nāma, bhikkhave, bhikkhunī ekā gaṇamhā ohīyissati.</span><br />
<span class="m-text m-success">“How could a nun do this?</span><br />
</p>
<p id="pli-tv-bi-vb-ss3c4p12">
<span class="m-text m-primary">Netaṁ, bhikkhave, appasannānaṁ vā pasādāya …pe…</span><br />
<span class="m-text m-success">This will affect people’s confidence …” …</span><br />
</p>
<p id="pli-tv-bi-vb-ss3c4p13">
<span class="m-text m-primary">evañca pana, bhikkhave, bhikkhuniyo imaṁ sikkhāpadaṁ uddisantu—</span><br />
<span class="m-text m-success">And, monks, the nuns should recite this training rule like this:</span><br />
</p>
<p id="pli-tv-bi-vb-ss3c4p14p1">
<span class="m-text m-primary">“Yā pana bhikkhunī ekā vā gāmantaraṁ gaccheyya, ekā vā nadīpāraṁ gaccheyya, ekā vā rattiṁ vippavaseyya, ekā vā gaṇamhā ohīyeyya, ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesan”ti.</span><br />
<span class="m-text m-success">‘If a nun walks to the next village by herself or crosses a river by herself or spends the night apart by herself or lags behind her companions by herself, then that nun too has committed an immediate offense entailing sending away and suspension.’”</span><br />
</p>
<p id="pli-tv-bi-vb-ss3c5p1p1">
<span class="m-text m-primary">Yā panāti</span><br />
<span class="m-text m-success">A:</span><br />
</p>
<p id="pli-tv-bi-vb-ss3c5p1p2">
<span class="m-text m-primary">yā yādisā …pe…</span><br />
<span class="m-text m-success">whoever …</span><br />
</p>
<p id="pli-tv-bi-vb-ss3c5p1p3">
<span class="m-text m-primary">bhikkhunīti</span><br />
<span class="m-text m-success">Nun:</span><br />
</p>
<p id="pli-tv-bi-vb-ss3c5p1p4">
<span class="m-text m-primary">…pe… ayaṁ imasmiṁ atthe adhippetā bhikkhunīti.</span><br />
<span class="m-text m-success">… The nun who has been given the full ordination in unanimity by both Sanghas through a legal procedure consisting of one motion and three announcements that is irreversible and fit to stand—this sort of nun is meant in this case.</span><br />
</p>
<p id="pli-tv-bi-vb-ss3c5p1p5">
<span class="m-text m-primary">Ekā vā gāmantaraṁ gaccheyyāti</span><br />
<span class="m-text m-success">Walks to the next village by herself:</span><br />
</p>
<p id="pli-tv-bi-vb-ss3c5p1p6">
<span class="m-text m-primary">parikkhittassa gāmassa parikkhepaṁ paṭhamaṁ pādaṁ atikkāmentiyā āpatti thullaccayassa,</span><br />
<span class="m-text m-success">if she crosses the boundary of an enclosed village with her first foot, she commits a serious offense.</span><br />
</p>
<p id="pli-tv-bi-vb-ss3c5p1p7">
<span class="m-text m-primary">dutiyaṁ pādaṁ atikkāmentiyā āpatti saṅghādisesassa.</span><br />
<span class="m-text m-success">If she then crosses it with her second foot, she commits an offense entailing suspension.</span><br />
</p>
<p id="pli-tv-bi-vb-ss3c5p1p8">
<span class="m-text m-primary">Aparikkhittassa gāmassa upacāraṁ paṭhamaṁ pādaṁ atikkāmentiyā āpatti thullaccayassa.</span><br />
<span class="m-text m-success">If she enters the vicinity of an unenclosed village with her first foot, she commits a serious offense.</span><br />
</p>
<p id="pli-tv-bi-vb-ss3c5p1p9">
<span class="m-text m-primary">Dutiyaṁ pādaṁ atikkāmentiyā āpatti saṅghādisesassa.</span><br />
<span class="m-text m-success">If she then enters it with her second foot, she commits an offense entailing suspension.</span><br />
</p>
<p id="pli-tv-bi-vb-ss3c5p1p10">
<span class="m-text m-primary">Ekā vā nadīpāraṁ gaccheyyāti</span><br />
<span class="m-text m-success">Or crosses a river by herself:</span><br />
</p>
<p id="pli-tv-bi-vb-ss3c5p1p11">
<span class="m-text m-primary">nadī nāma timaṇḍalaṁ paṭicchādetvā yattha katthaci uttarantiyā bhikkhuniyā antaravāsako temiyati.</span><br />
<span class="m-text m-success">A river: wherever, after covering the three circles, the sarong gets wet when the nun is crossing.</span><br />
</p>
<p id="pli-tv-bi-vb-ss3c5p1p12">
<span class="m-text m-primary">Paṭhamaṁ pādaṁ uttarantiyā āpatti thullaccayassa.</span><br />
<span class="m-text m-success">When she has crossed with the first foot, she commits a serious offense.</span><br />
</p>
<p id="pli-tv-bi-vb-ss3c5p1p13">
<span class="m-text m-primary">Dutiyaṁ pādaṁ uttarantiyā āpatti saṅghādisesassa.</span><br />
<span class="m-text m-success">When she has crossed with the second foot, she commits an offense entailing suspension.</span><br />
</p>
<p id="pli-tv-bi-vb-ss3c5p1p14">
<span class="m-text m-primary">Ekā vā rattiṁ vippavaseyyāti</span><br />
<span class="m-text m-success">Or spends the night apart by herself:</span><br />
</p>
<p id="pli-tv-bi-vb-ss3c5p1p15">
<span class="m-text m-primary">saha aruṇuggamanā dutiyikāya bhikkhuniyā hatthapāsaṁ vijahantiyā āpatti thullaccayassa.</span><br />
<span class="m-text m-success">if, at dawn, she is in the process of going beyond arm’s reach of her companion nun, she commits a serious offense.</span><br />
</p>
<p id="pli-tv-bi-vb-ss3c5p1p16">
<span class="m-text m-primary">Vijahite āpatti saṅghādisesassa.</span><br />
<span class="m-text m-success">When she has gone beyond, she commits an offense entailing suspension.</span><br />
</p>
<p id="pli-tv-bi-vb-ss3c5p1p17">
<span class="m-text m-primary">Ekā vā gaṇamhā ohīyeyyāti</span><br />
<span class="m-text m-success">Or lags behind her companions by herself:</span><br />
</p>
<p id="pli-tv-bi-vb-ss3c5p1p18">
<span class="m-text m-primary">agāmake araññe dutiyikāya bhikkhuniyā dassanūpacāraṁ vā savanūpacāraṁ vā vijahantiyā āpatti thullaccayassa.</span><br />
<span class="m-text m-success">if, in an uninhabited area, in the wilderness, she is in the process of going beyond the range of sight or the range of hearing of her companion nun, she commits a serious offense.</span><br />
</p>
<p id="pli-tv-bi-vb-ss3c5p1p19">
<span class="m-text m-primary">Vijahite āpatti saṅghādisesassa.</span><br />
<span class="m-text m-success">When she has gone beyond, she commits an offense entailing suspension.</span><br />
</p>
<p id="pli-tv-bi-vb-ss3c5p1p20">
<span class="m-text m-primary">Ayampīti</span><br />
<span class="m-text m-success">That too:</span><br />
</p>
<p id="pli-tv-bi-vb-ss3c5p1p21">
<span class="m-text m-primary">purimāyo upādāya vuccati.</span><br />
<span class="m-text m-success">this is said with reference to the preceding offenses.</span><br />
</p>
<p id="pli-tv-bi-vb-ss3c5p1p22">
<span class="m-text m-primary">Paṭhamāpattikanti</span><br />
<span class="m-text m-success">An immediate offense:</span><br />
</p>
<p id="pli-tv-bi-vb-ss3c5p1p23">
<span class="m-text m-primary">saha vatthujjhācārā āpajjati asamanubhāsanāya.</span><br />
<span class="m-text m-success">there is an offense as soon as the misconduct is committed, and no pressing is required.</span><br />
</p>
<p id="pli-tv-bi-vb-ss3c5p1p24">
<span class="m-text m-primary">Nissāraṇīyanti</span><br />
<span class="m-text m-success">Entailing sending away:</span><br />
</p>
<p id="pli-tv-bi-vb-ss3c5p1p25">
<span class="m-text m-primary">saṅghamhā nissārīyati.</span><br />
<span class="m-text m-success">she is sent away from the Sangha.</span><br />
</p>
<p id="pli-tv-bi-vb-ss3c5p1p26">
<span class="m-text m-primary">Saṅghādisesoti</span><br />
<span class="m-text m-success">Suspension:</span><br />
</p>
<p id="pli-tv-bi-vb-ss3c5p1p27">
<span class="m-text m-primary">…pe… tenapi vuccati saṅghādisesoti.</span><br />
<span class="m-text m-success">… Therefore, too, it is called an offense entailing suspension.</span><br />
</p>
<p id="pli-tv-bi-vb-ss3c5p2p1">
<span class="m-text m-primary">Anāpatti—</span><br />
<span class="m-text m-success">There is no offense:</span><br />
</p>
<p id="pli-tv-bi-vb-ss3c5p2p2">
<span class="m-text m-primary">dutiyikā bhikkhunī pakkantā vā hoti vibbhantā vā kālaṅkatā vā pakkhasaṅkantā vā,</span><br />
<span class="m-text m-success">if her companion nun has left or disrobed or died or joined another faction;</span><br />
</p>
<p id="pli-tv-bi-vb-ss3c5p2p3">
<span class="m-text m-primary">āpadāsu,</span><br />
<span class="m-text m-success">if there are dangers;</span><br />
</p>
<p id="pli-tv-bi-vb-ss3c5p2p4">
<span class="m-text m-primary">ummattikāya,</span><br />
<span class="m-text m-success">if she is insane;</span><br />
</p>
<p id="pli-tv-bi-vb-ss3c5p2p5">
<span class="m-text m-primary">ādikammikāyāti.</span><br />
<span class="m-text m-success">if she is the first offender.</span><br />
</p>
<p id="pli-tv-bi-vb-ss3c5p2p6">
<span class="m-text m-primary">Tatiyasaṅghādisesasikkhāpadaṁ niṭṭhitaṁ.</span><br />
<span class="m-text m-success">The third offense entailing suspension is finished.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>