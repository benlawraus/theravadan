<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; bv &raquo; Buddhavaṁsa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/bv0009.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-bv-index.html">bv</a> &raquo;
          </span>
          Buddhavaṁsa
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/bv0008.html">Previous</a></div>
<div class="m-col-t-6 m-text-right">
<a href="https://theravadan.org/pages/bv0010.html">Next</a></div>
</div>
<section id="anomadassibuddhavamsa">
<span id="bv9c0p2"></span><h2><span class="pali m-text">9 Anomadassībuddhavaṁsa</span></h2>
<p id="bv9c1p1">
<span class="pali m-text">“Sobhitassa aparena,</span><br />
</p>
<p id="bv9c1p2">
<span class="pali m-text">Sambuddho dvipaduttamo;</span><br />
</p>
<p id="bv9c1p3">
<span class="pali m-text">Anomadassī amitayaso,</span><br />
</p>
<p id="bv9c1p4">
<span class="pali m-text">Tejassī duratikkamo.</span><br />
</p>
<p id="bv9c2p1">
<span class="pali m-text">So chetvā bandhanaṁ sabbaṁ,</span><br />
</p>
<p id="bv9c2p2">
<span class="pali m-text">viddhaṁsetvā tayo bhave;</span><br />
</p>
<p id="bv9c2p3">
<span class="pali m-text">Anivattigamanaṁ maggaṁ,</span><br />
</p>
<p id="bv9c2p4">
<span class="pali m-text">desesi devamānuse.</span><br />
</p>
<p id="bv9c3p1">
<span class="pali m-text">Sāgarova asaṅkhobbho,</span><br />
</p>
<p id="bv9c3p2">
<span class="pali m-text">pabbatova durāsado;</span><br />
</p>
<p id="bv9c3p3">
<span class="pali m-text">Ākāsova ananto so,</span><br />
</p>
<p id="bv9c3p4">
<span class="pali m-text">sālarājāva phullito.</span><br />
</p>
<p id="bv9c4p1">
<span class="pali m-text">Dassanenapi taṁ buddhaṁ,</span><br />
</p>
<p id="bv9c4p2">
<span class="pali m-text">tositā honti pāṇino;</span><br />
</p>
<p id="bv9c4p3">
<span class="pali m-text">Byāharantaṁ giraṁ sutvā,</span><br />
</p>
<p id="bv9c4p4">
<span class="pali m-text">amataṁ pāpuṇanti te.</span><br />
</p>
<p id="bv9c5p1">
<span class="pali m-text">Dhammābhisamayo tassa,</span><br />
</p>
<p id="bv9c5p2">
<span class="pali m-text">Iddho phīto tadā ahu;</span><br />
</p>
<p id="bv9c5p3">
<span class="pali m-text">Koṭisatāni abhisamiṁsu,</span><br />
</p>
<p id="bv9c5p4">
<span class="pali m-text">Paṭhame dhammadesane.</span><br />
</p>
<p id="bv9c6p1">
<span class="pali m-text">Tato paraṁ abhisamaye,</span><br />
</p>
<p id="bv9c6p2">
<span class="pali m-text">Vassante dhammavuṭṭhiyo;</span><br />
</p>
<p id="bv9c6p3">
<span class="pali m-text">Asītikoṭiyobhisamiṁsu,</span><br />
</p>
<p id="bv9c6p4">
<span class="pali m-text">Dutiye dhammadesane.</span><br />
</p>
<p id="bv9c7p1">
<span class="pali m-text">Tatoparañhi vassante,</span><br />
</p>
<p id="bv9c7p2">
<span class="pali m-text">tappayante ca pāṇinaṁ;</span><br />
</p>
<p id="bv9c7p3">
<span class="pali m-text">Aṭṭhasattatikoṭīnaṁ,</span><br />
</p>
<p id="bv9c7p4">
<span class="pali m-text">tatiyābhisamayo ahu.</span><br />
</p>
<p id="bv9c8p1">
<span class="pali m-text">Sannipātā tayo āsuṁ,</span><br />
</p>
<p id="bv9c8p2">
<span class="pali m-text">tassāpi ca mahesino;</span><br />
</p>
<p id="bv9c8p3">
<span class="pali m-text">Abhiññābalappattānaṁ,</span><br />
</p>
<p id="bv9c8p4">
<span class="pali m-text">pupphitānaṁ vimuttiyā.</span><br />
</p>
<p id="bv9c9p1">
<span class="pali m-text">Aṭṭhasatasahassānaṁ,</span><br />
</p>
<p id="bv9c9p2">
<span class="pali m-text">sannipāto tadā ahu;</span><br />
</p>
<p id="bv9c9p3">
<span class="pali m-text">Pahīnamadamohānaṁ,</span><br />
</p>
<p id="bv9c9p4">
<span class="pali m-text">santacittāna tādinaṁ.</span><br />
</p>
<p id="bv9c10p1">
<span class="pali m-text">Sattasatasahassānaṁ,</span><br />
</p>
<p id="bv9c10p2">
<span class="pali m-text">dutiyo āsi samāgamo;</span><br />
</p>
<p id="bv9c10p3">
<span class="pali m-text">Anaṅgaṇānaṁ virajānaṁ,</span><br />
</p>
<p id="bv9c10p4">
<span class="pali m-text">upasantāna tādinaṁ.</span><br />
</p>
<p id="bv9c11p1">
<span class="pali m-text">Channaṁ satasahassānaṁ,</span><br />
</p>
<p id="bv9c11p2">
<span class="pali m-text">tatiyo āsi samāgamo;</span><br />
</p>
<p id="bv9c11p3">
<span class="pali m-text">Abhiññābalappattānaṁ,</span><br />
</p>
<p id="bv9c11p4">
<span class="pali m-text">nibbutānaṁ tapassinaṁ.</span><br />
</p>
<p id="bv9c12p1">
<span class="pali m-text">Ahaṁ tena samayena,</span><br />
</p>
<p id="bv9c12p2">
<span class="pali m-text">yakkho āsiṁ mahiddhiko;</span><br />
</p>
<p id="bv9c12p3">
<span class="pali m-text">Nekānaṁ yakkhakoṭīnaṁ,</span><br />
</p>
<p id="bv9c12p4">
<span class="pali m-text">vasavattimhi issaro.</span><br />
</p>
<p id="bv9c13p1">
<span class="pali m-text">Tadāpi taṁ buddhavaraṁ,</span><br />
</p>
<p id="bv9c13p2">
<span class="pali m-text">upagantvā mahesinaṁ;</span><br />
</p>
<p id="bv9c13p3">
<span class="pali m-text">Annapānena tappesiṁ,</span><br />
</p>
<p id="bv9c13p4">
<span class="pali m-text">sasaṅghaṁ lokanāyakaṁ.</span><br />
</p>
<p id="bv9c14p1">
<span class="pali m-text">Sopi maṁ tadā byākāsi,</span><br />
</p>
<p id="bv9c14p2">
<span class="pali m-text">visuddhanayano muni;</span><br />
</p>
<p id="bv9c14p3">
<span class="pali m-text">‘Aparimeyyito kappe,</span><br />
</p>
<p id="bv9c14p4">
<span class="pali m-text">ayaṁ buddho bhavissati.</span><br />
</p>
<p id="bv9c15p1">
<span class="pali m-text">Padhānaṁ padahitvāna,</span><br />
</p>
<p id="bv9c15p2">
<span class="pali m-text">…pe…</span><br />
</p>
<p id="bv9c15p3">
<span class="pali m-text">hessāma sammukhā imaṁ’.</span><br />
</p>
<p id="bv9c16p1">
<span class="pali m-text">Tassāpi vacanaṁ sutvā,</span><br />
</p>
<p id="bv9c16p2">
<span class="pali m-text">haṭṭho saṁviggamānaso;</span><br />
</p>
<p id="bv9c16p3">
<span class="pali m-text">Uttariṁ vatamadhiṭṭhāsiṁ,</span><br />
</p>
<p id="bv9c16p4">
<span class="pali m-text">dasapāramipūriyā.</span><br />
</p>
<p id="bv9c17p1">
<span class="pali m-text">Nagaraṁ candavatī nāma,</span><br />
</p>
<p id="bv9c17p2">
<span class="pali m-text">yasavā nāma khattiyo;</span><br />
</p>
<p id="bv9c17p3">
<span class="pali m-text">Mātā yasodharā nāma,</span><br />
</p>
<p id="bv9c17p4">
<span class="pali m-text">anomadassissa satthuno.</span><br />
</p>
<p id="bv9c18p1">
<span class="pali m-text">Dasavassasahassāni,</span><br />
</p>
<p id="bv9c18p2">
<span class="pali m-text">agāraṁ ajjha so vasi;</span><br />
</p>
<p id="bv9c18p3">
<span class="pali m-text">Sirī upasirī vaḍḍho,</span><br />
</p>
<p id="bv9c18p4">
<span class="pali m-text">tayo pāsādamuttamā.</span><br />
</p>
<p id="bv9c19p1">
<span class="pali m-text">Tevīsatisahassāni,</span><br />
</p>
<p id="bv9c19p2">
<span class="pali m-text">nāriyo samalaṅkatā;</span><br />
</p>
<p id="bv9c19p3">
<span class="pali m-text">Sirimā nāma sā nārī,</span><br />
</p>
<p id="bv9c19p4">
<span class="pali m-text">upavāṇo nāma atrajo.</span><br />
</p>
<p id="bv9c20p1">
<span class="pali m-text">Nimitte caturo disvā,</span><br />
</p>
<p id="bv9c20p2">
<span class="pali m-text">sivikāyābhinikkhami;</span><br />
</p>
<p id="bv9c20p3">
<span class="pali m-text">Anūnadasamāsāni,</span><br />
</p>
<p id="bv9c20p4">
<span class="pali m-text">padhānaṁ padahī jino.</span><br />
</p>
<p id="bv9c21p1">
<span class="pali m-text">Brahmunā yācito santo,</span><br />
</p>
<p id="bv9c21p2">
<span class="pali m-text">anomadassī mahāmuni;</span><br />
</p>
<p id="bv9c21p3">
<span class="pali m-text">Vatti cakkaṁ mahāvīro,</span><br />
</p>
<p id="bv9c21p4">
<span class="pali m-text">uyyāne so sudassane.</span><br />
</p>
<p id="bv9c22p1">
<span class="pali m-text">Nisabho ca anomo ca,</span><br />
</p>
<p id="bv9c22p2">
<span class="pali m-text">ahesuṁ aggasāvakā;</span><br />
</p>
<p id="bv9c22p3">
<span class="pali m-text">Varuṇo nāmupaṭṭhāko,</span><br />
</p>
<p id="bv9c22p4">
<span class="pali m-text">anomadassissa satthuno.</span><br />
</p>
<p id="bv9c23p1">
<span class="pali m-text">Sundarī ca sumanā ca,</span><br />
</p>
<p id="bv9c23p2">
<span class="pali m-text">ahesuṁ aggasāvikā;</span><br />
</p>
<p id="bv9c23p3">
<span class="pali m-text">Bodhi tassa bhagavato,</span><br />
</p>
<p id="bv9c23p4">
<span class="pali m-text">ajjunoti pavuccati.</span><br />
</p>
<p id="bv9c24p1">
<span class="pali m-text">Nandivaḍḍho sirivaḍḍho,</span><br />
</p>
<p id="bv9c24p2">
<span class="pali m-text">ahesuṁ aggupaṭṭhakā;</span><br />
</p>
<p id="bv9c24p3">
<span class="pali m-text">Uppalā ceva padumā ca,</span><br />
</p>
<p id="bv9c24p4">
<span class="pali m-text">ahesuṁ aggupaṭṭhikā.</span><br />
</p>
<p id="bv9c25p1">
<span class="pali m-text">Aṭṭhapaṇṇāsaratanaṁ,</span><br />
</p>
<p id="bv9c25p2">
<span class="pali m-text">accuggato mahāmuni;</span><br />
</p>
<p id="bv9c25p3">
<span class="pali m-text">Pabhā niddhāvatī tassa,</span><br />
</p>
<p id="bv9c25p4">
<span class="pali m-text">sataraṁsīva uggato.</span><br />
</p>
<p id="bv9c26p1">
<span class="pali m-text">Vassasatasahassāni,</span><br />
</p>
<p id="bv9c26p2">
<span class="pali m-text">āyu vijjati tāvade;</span><br />
</p>
<p id="bv9c26p3">
<span class="pali m-text">Tāvatā tiṭṭhamāno so,</span><br />
</p>
<p id="bv9c26p4">
<span class="pali m-text">tāresi janataṁ bahuṁ.</span><br />
</p>
<p id="bv9c27p1">
<span class="pali m-text">Supupphitaṁ pāvacanaṁ,</span><br />
</p>
<p id="bv9c27p2">
<span class="pali m-text">arahantehi tādihi;</span><br />
</p>
<p id="bv9c27p3">
<span class="pali m-text">Vītarāgehi vimalehi,</span><br />
</p>
<p id="bv9c27p4">
<span class="pali m-text">sobhittha jinasāsanaṁ.</span><br />
</p>
<p id="bv9c28p1">
<span class="pali m-text">So ca satthā amitayaso,</span><br />
</p>
<p id="bv9c28p2">
<span class="pali m-text">Yugāni tāni atuliyāni;</span><br />
</p>
<p id="bv9c28p3">
<span class="pali m-text">Sabbaṁ tamantarahitaṁ,</span><br />
</p>
<p id="bv9c28p4">
<span class="pali m-text">Nanu rittā sabbasaṅkhārā.</span><br />
</p>
<p id="bv9c29p1">
<span class="pali m-text">Anomadassī jino satthā,</span><br />
</p>
<p id="bv9c29p2">
<span class="pali m-text">Dhammārāmamhi nibbuto;</span><br />
</p>
<p id="bv9c29p3">
<span class="pali m-text">Tatthevassa jinathūpo,</span><br />
</p>
<p id="bv9c29p4">
<span class="pali m-text">Ubbedho pañcavīsatī”ti.</span><br />
</p>
<p id="bv9c30p1">
<span class="pali m-text">Anomadassissa bhagavato vaṁso sattamo.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/bv0008.html">Previous</a></div>
<div class="m-col-t-6 m-text-right">
<a href="https://theravadan.org/pages/bv0010.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>