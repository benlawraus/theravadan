<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pvy01kz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://www.theravadan.org/pages/pvy01kz.html" />
  <meta property="og:description" content="Mahāvagga 10. Gaṇapetavatthu “Naggā dubbaṇṇarūpāttha, kisā dhamanisanthatā; Upphāsulikā kisikā, ke nu tumhettha mārisā”ti. “Mayaṁ bhadante petāmhā, duggatā yamalokikā; Pāpakammaṁ karitvāna, petalokaṁ ito gatā”ti. “Kiṁ nu kāyena vācāya, manasā dukkaṭaṁ kataṁ; Kissa kammavipākena, petalokaṁ ito gatā”ti. “Anāvaṭesu titthesu, vicinimhaddhamāsakaṁ; Santesu deyyadhammesu, dīpaṁ nākamha attano …" />
  <meta name="twitter:description" content="Mahāvagga 10. Gaṇapetavatthu “Naggā dubbaṇṇarūpāttha, kisā dhamanisanthatā; Upphāsulikā kisikā, ke nu tumhettha mārisā”ti. “Mayaṁ bhadante petāmhā, duggatā yamalokikā; Pāpakammaṁ karitvāna, petalokaṁ ito gatā”ti. “Kiṁ nu kāyena vācāya, manasā dukkaṭaṁ kataṁ; Kissa kammavipākena, petalokaṁ ito gatā”ti. “Anāvaṭesu titthesu, vicinimhaddhamāsakaṁ; Santesu deyyadhammesu, dīpaṁ nākamha attano …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="mahavagga">
<h2><a href="#mahavagga">Mahāvagga</a></h2>
<section id="ganapetavatthu">
<h3><a href="#ganapetavatthu">10. Gaṇapetavatthu</a></h3>
<p id="pv45c1p1">
<span class="m-text m-primary">“Naggā dubbaṇṇarūpāttha,</span><br />
</p>
<p id="pv45c1p2">
<span class="m-text m-primary">kisā dhamanisanthatā;</span><br />
</p>
<p id="pv45c1p3">
<span class="m-text m-primary">Upphāsulikā kisikā,</span><br />
</p>
<p id="pv45c1p4">
<span class="m-text m-primary">ke nu tumhettha mārisā”ti.</span><br />
</p>
<p id="pv45c2p1">
<span class="m-text m-primary">“Mayaṁ bhadante petāmhā,</span><br />
</p>
<p id="pv45c2p2">
<span class="m-text m-primary">duggatā yamalokikā;</span><br />
</p>
<p id="pv45c2p3">
<span class="m-text m-primary">Pāpakammaṁ karitvāna,</span><br />
</p>
<p id="pv45c2p4">
<span class="m-text m-primary">petalokaṁ ito gatā”ti.</span><br />
</p>
<p id="pv45c3p1">
<span class="m-text m-primary">“Kiṁ nu kāyena vācāya,</span><br />
</p>
<p id="pv45c3p2">
<span class="m-text m-primary">manasā dukkaṭaṁ kataṁ;</span><br />
</p>
<p id="pv45c3p3">
<span class="m-text m-primary">Kissa kammavipākena,</span><br />
</p>
<p id="pv45c3p4">
<span class="m-text m-primary">petalokaṁ ito gatā”ti.</span><br />
</p>
<p id="pv45c4p1">
<span class="m-text m-primary">“Anāvaṭesu titthesu,</span><br />
</p>
<p id="pv45c4p2">
<span class="m-text m-primary">vicinimhaddhamāsakaṁ;</span><br />
</p>
<p id="pv45c4p3">
<span class="m-text m-primary">Santesu deyyadhammesu,</span><br />
</p>
<p id="pv45c4p4">
<span class="m-text m-primary">dīpaṁ nākamha attano.</span><br />
</p>
<p id="pv45c5p1">
<span class="m-text m-primary">Nadiṁ upema tasitā,</span><br />
</p>
<p id="pv45c5p2">
<span class="m-text m-primary">rittakā parivattati;</span><br />
</p>
<p id="pv45c5p3">
<span class="m-text m-primary">Chāyaṁ upema uṇhesu,</span><br />
</p>
<p id="pv45c5p4">
<span class="m-text m-primary">ātapo parivattati.</span><br />
</p>
<p id="pv45c6p1">
<span class="m-text m-primary">Aggivaṇṇo ca no vāto,</span><br />
</p>
<p id="pv45c6p2">
<span class="m-text m-primary">ḍahanto upavāyati;</span><br />
</p>
<p id="pv45c6p3">
<span class="m-text m-primary">Etañca bhante arahāma,</span><br />
</p>
<p id="pv45c6p4">
<span class="m-text m-primary">aññañca pāpakaṁ tato.</span><br />
</p>
<p id="pv45c7p1">
<span class="m-text m-primary">Api yojanāni gacchāma,</span><br />
</p>
<p id="pv45c7p2">
<span class="m-text m-primary">chātā āhāragedhino;</span><br />
</p>
<p id="pv45c7p3">
<span class="m-text m-primary">Aladdhāva nivattāma,</span><br />
</p>
<p id="pv45c7p4">
<span class="m-text m-primary">aho no appapuññatā.</span><br />
</p>
<p id="pv45c8p1">
<span class="m-text m-primary">Chātā pamucchitā bhantā,</span><br />
</p>
<p id="pv45c8p2">
<span class="m-text m-primary">bhūmiyaṁ paṭisumbhitā;</span><br />
</p>
<p id="pv45c8p3">
<span class="m-text m-primary">Uttānā paṭikirāma,</span><br />
</p>
<p id="pv45c8p4">
<span class="m-text m-primary">avakujjā patāmase.</span><br />
</p>
<p id="pv45c9p1">
<span class="m-text m-primary">Te ca tattheva patitā,</span><br />
</p>
<p id="pv45c9p2">
<span class="m-text m-primary">bhūmiyaṁ paṭisumbhitā;</span><br />
</p>
<p id="pv45c9p3">
<span class="m-text m-primary">Uraṁ sīsañca ghaṭṭema,</span><br />
</p>
<p id="pv45c9p4">
<span class="m-text m-primary">aho no appapuññatā.</span><br />
</p>
<p id="pv45c10p1">
<span class="m-text m-primary">Etañca bhante arahāma,</span><br />
</p>
<p id="pv45c10p2">
<span class="m-text m-primary">aññañca pāpakaṁ tato;</span><br />
</p>
<p id="pv45c10p3">
<span class="m-text m-primary">Santesu deyyadhammesu,</span><br />
</p>
<p id="pv45c10p4">
<span class="m-text m-primary">dīpaṁ nākamha attano.</span><br />
</p>
<p id="pv45c11p1">
<span class="m-text m-primary">Te hi nūna ito gantvā,</span><br />
</p>
<p id="pv45c11p2">
<span class="m-text m-primary">yoniṁ laddhāna mānusiṁ;</span><br />
</p>
<p id="pv45c11p3">
<span class="m-text m-primary">Vadaññū sīlasampannā,</span><br />
</p>
<p id="pv45c11p4">
<span class="m-text m-primary">kāhāma kusalaṁ bahun”ti.</span><br />
</p>
<p id="pv45c12p1">
<span class="m-text m-primary">Gaṇapetavatthu dasamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>