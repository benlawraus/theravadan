<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/jay0kez.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://www.theravadan.org/pages/jay0kez.html" />
  <meta property="og:description" content="Pakiṇṇakanipāta Sālikedāravagga 5. Bhisajātaka “Assaṁ gavaṁ rajataṁ jātarūpaṁ, Bhariyañca so idha labhataṁ manāpaṁ; Puttehi dārehi samaṅgi hotu, Bhisāni te brāhmaṇa yo ahāsi”. “Mālañca so kāsikacandanañca, Dhāretu puttassa bahū bhavantu; Kāmesu tibbaṁ kurutaṁ apekkhaṁ, Bhisāni te brāhmaṇa yo ahāsi”. “Pahūtadhañño kasimā yasassī, Putte gihī dhanimā sabbakāme; Vaya …" />
  <meta name="twitter:description" content="Pakiṇṇakanipāta Sālikedāravagga 5. Bhisajātaka “Assaṁ gavaṁ rajataṁ jātarūpaṁ, Bhariyañca so idha labhataṁ manāpaṁ; Puttehi dārehi samaṅgi hotu, Bhisāni te brāhmaṇa yo ahāsi”. “Mālañca so kāsikacandanañca, Dhāretu puttassa bahū bhavantu; Kāmesu tibbaṁ kurutaṁ apekkhaṁ, Bhisāni te brāhmaṇa yo ahāsi”. “Pahūtadhañño kasimā yasassī, Putte gihī dhanimā sabbakāme; Vaya …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="pakinnakanipata">
<h2><a href="#pakinnakanipata">Pakiṇṇakanipāta</a></h2>
<section id="salikedaravagga">
<h3><a href="#salikedaravagga">Sālikedāravagga</a></h3>
<section id="bhisajataka">
<h4><a href="#bhisajataka">5. Bhisajātaka</a></h4>
<p id="ja488c1p1">
<span class="m-text m-primary">“Assaṁ gavaṁ rajataṁ jātarūpaṁ,</span><br />
</p>
<p id="ja488c1p2">
<span class="m-text m-primary">Bhariyañca so idha labhataṁ manāpaṁ;</span><br />
</p>
<p id="ja488c1p3">
<span class="m-text m-primary">Puttehi dārehi samaṅgi hotu,</span><br />
</p>
<p id="ja488c1p4">
<span class="m-text m-primary">Bhisāni te brāhmaṇa yo ahāsi”.</span><br />
</p>
<p id="ja488c2p1">
<span class="m-text m-primary">“Mālañca so kāsikacandanañca,</span><br />
</p>
<p id="ja488c2p2">
<span class="m-text m-primary">Dhāretu puttassa bahū bhavantu;</span><br />
</p>
<p id="ja488c2p3">
<span class="m-text m-primary">Kāmesu tibbaṁ kurutaṁ apekkhaṁ,</span><br />
</p>
<p id="ja488c2p4">
<span class="m-text m-primary">Bhisāni te brāhmaṇa yo ahāsi”.</span><br />
</p>
<p id="ja488c3p1">
<span class="m-text m-primary">“Pahūtadhañño kasimā yasassī,</span><br />
</p>
<p id="ja488c3p2">
<span class="m-text m-primary">Putte gihī dhanimā sabbakāme;</span><br />
</p>
<p id="ja488c3p3">
<span class="m-text m-primary">Vayaṁ apassaṁ gharamāvasātu,</span><br />
</p>
<p id="ja488c3p4">
<span class="m-text m-primary">Bhisāni te brāhmaṇa yo ahāsi.</span><br />
</p>
<p id="ja488c4p1">
<span class="m-text m-primary">So khattiyo hotu pasayhakārī,</span><br />
</p>
<p id="ja488c4p2">
<span class="m-text m-primary">Rājābhirājā balavā yasassī;</span><br />
</p>
<p id="ja488c4p3">
<span class="m-text m-primary">Sa cāturantaṁ mahimāvasātu,</span><br />
</p>
<p id="ja488c4p4">
<span class="m-text m-primary">Bhisāni te brāhmaṇa yo ahāsi.</span><br />
</p>
<p id="ja488c5p1">
<span class="m-text m-primary">So brāhmaṇo hotu avītarāgo,</span><br />
</p>
<p id="ja488c5p2">
<span class="m-text m-primary">Muhuttanakkhattapathesu yutto;</span><br />
</p>
<p id="ja488c5p3">
<span class="m-text m-primary">Pūjetu naṁ raṭṭhapatī yasassī,</span><br />
</p>
<p id="ja488c5p4">
<span class="m-text m-primary">Bhisāni te brāhmaṇa yo ahāsi.</span><br />
</p>
<p id="ja488c6p1">
<span class="m-text m-primary">Ajjhāyakaṁ sabbasamantavedaṁ,</span><br />
</p>
<p id="ja488c6p2">
<span class="m-text m-primary">Tapassīnaṁ maññatu sabbaloko;</span><br />
</p>
<p id="ja488c6p3">
<span class="m-text m-primary">Pūjentu naṁ jānapadā samecca,</span><br />
</p>
<p id="ja488c6p4">
<span class="m-text m-primary">Bhisāni te brāhmaṇa yo ahāsi.</span><br />
</p>
<p id="ja488c7p1">
<span class="m-text m-primary">Catussadaṁ gāmavaraṁ samiddhaṁ,</span><br />
</p>
<p id="ja488c7p2">
<span class="m-text m-primary">Dinnañhi so bhuñjatu vāsavena;</span><br />
</p>
<p id="ja488c7p3">
<span class="m-text m-primary">Avītarāgo maraṇaṁ upetu,</span><br />
</p>
<p id="ja488c7p4">
<span class="m-text m-primary">Bhisāni te brāhmaṇa yo ahāsi.</span><br />
</p>
<p id="ja488c8p1">
<span class="m-text m-primary">So gāmaṇī hotu sahāyamajjhe,</span><br />
</p>
<p id="ja488c8p2">
<span class="m-text m-primary">Naccehi gītehi pamodamāno;</span><br />
</p>
<p id="ja488c8p3">
<span class="m-text m-primary">So rājato byasana mālattha kiñci,</span><br />
</p>
<p id="ja488c8p4">
<span class="m-text m-primary">Bhisāni te brāhmaṇa yo ahāsi.</span><br />
</p>
<p id="ja488c9p1">
<span class="m-text m-primary">Yaṁ ekarājā pathaviṁ vijetvā,</span><br />
</p>
<p id="ja488c9p2">
<span class="m-text m-primary">Itthīsahassāna ṭhapetu aggaṁ;</span><br />
</p>
<p id="ja488c9p3">
<span class="m-text m-primary">Sīmantinīnaṁ pavarā bhavātu,</span><br />
</p>
<p id="ja488c9p4">
<span class="m-text m-primary">Bhisāni te brāhmaṇa yā ahāsi.</span><br />
</p>
<p id="ja488c10p1">
<span class="m-text m-primary">Isīnañhi sā sabbasamāgatānaṁ,</span><br />
</p>
<p id="ja488c10p2">
<span class="m-text m-primary">Bhuñjeyya sāduṁ avikampamānā;</span><br />
</p>
<p id="ja488c10p3">
<span class="m-text m-primary">Carātu lābhena vikatthamānā,</span><br />
</p>
<p id="ja488c10p4">
<span class="m-text m-primary">Bhisāni te brāhmaṇa yā ahāsi.</span><br />
</p>
<p id="ja488c11p1">
<span class="m-text m-primary">Āvāsiko hotu mahāvihāre,</span><br />
</p>
<p id="ja488c11p2">
<span class="m-text m-primary">Navakammiko hotu gajaṅgalāyaṁ;</span><br />
</p>
<p id="ja488c11p3">
<span class="m-text m-primary">Ālokasandhiṁ divasaṁ karotu,</span><br />
</p>
<p id="ja488c11p4">
<span class="m-text m-primary">Bhisāni te brāhmaṇa yo ahāsi.</span><br />
</p>
<p id="ja488c12p1">
<span class="m-text m-primary">So bajjhatū pāsasatehi chabbhi,</span><br />
</p>
<p id="ja488c12p2">
<span class="m-text m-primary">Rammā vanā niyyatu rājadhāniṁ;</span><br />
</p>
<p id="ja488c12p3">
<span class="m-text m-primary">Tuttehi so haññatu pācanehi,</span><br />
</p>
<p id="ja488c12p4">
<span class="m-text m-primary">Bhisāni te brāhmaṇa yo ahāsi.</span><br />
</p>
<p id="ja488c13p1">
<span class="m-text m-primary">Alakkamālī tipukaṇṇaviddho,</span><br />
</p>
<p id="ja488c13p2">
<span class="m-text m-primary">Laṭṭhīhato sappamukhaṁ upetu;</span><br />
</p>
<p id="ja488c13p3">
<span class="m-text m-primary">Sakacchabandho visikhaṁ carātu,</span><br />
</p>
<p id="ja488c13p4">
<span class="m-text m-primary">Bhisāni te brāhmaṇa yo ahāsi”.</span><br />
</p>
<p id="ja488c14p1">
<span class="m-text m-primary">“Yo ve anaṭṭhaṁva naṭṭhanti cāha,</span><br />
</p>
<p id="ja488c14p2">
<span class="m-text m-primary">Kāmeva so labhataṁ bhuñjatañca;</span><br />
</p>
<p id="ja488c14p3">
<span class="m-text m-primary">Agāramajjhe maraṇaṁ upetu,</span><br />
</p>
<p id="ja488c14p4">
<span class="m-text m-primary">Yo vā bhonto saṅkati kañcideva”.</span><br />
</p>
<p id="ja488c15p1">
<span class="m-text m-primary">“Yadesamānā vicaranti loke,</span><br />
</p>
<p id="ja488c15p2">
<span class="m-text m-primary">Iṭṭhañca kantañca bahūnametaṁ;</span><br />
</p>
<p id="ja488c15p3">
<span class="m-text m-primary">Piyaṁ manuññaṁ cidha jīvaloke,</span><br />
</p>
<p id="ja488c15p4">
<span class="m-text m-primary">Kasmā isayo nappasaṁsanti kāme”.</span><br />
</p>
<p id="ja488c16p1">
<span class="m-text m-primary">“Kāmesu ve haññare bajjhare ca,</span><br />
</p>
<p id="ja488c16p2">
<span class="m-text m-primary">Kāmesu dukkhañca bhayañca jātaṁ;</span><br />
</p>
<p id="ja488c16p3">
<span class="m-text m-primary">Kāmesu bhūtādhipatī pamattā,</span><br />
</p>
<p id="ja488c16p4">
<span class="m-text m-primary">Pāpāni kammāni karonti mohā.</span><br />
</p>
<p id="ja488c17p1">
<span class="m-text m-primary">Te pāpadhammā pasavetva pāpaṁ,</span><br />
</p>
<p id="ja488c17p2">
<span class="m-text m-primary">Kāyassa bhedā nirayaṁ vajanti;</span><br />
</p>
<p id="ja488c17p3">
<span class="m-text m-primary">Ādīnavaṁ kāmaguṇesu disvā,</span><br />
</p>
<p id="ja488c17p4">
<span class="m-text m-primary">Tasmā isayo nappasaṁsanti kāme”.</span><br />
</p>
<p id="ja488c18p1">
<span class="m-text m-primary">“Vīmaṁsamāno isino bhisāni,</span><br />
</p>
<p id="ja488c18p2">
<span class="m-text m-primary">Tīre gahetvāna thale nidhesiṁ;</span><br />
</p>
<p id="ja488c18p3">
<span class="m-text m-primary">Suddhā apāpā isayo vasanti,</span><br />
</p>
<p id="ja488c18p4">
<span class="m-text m-primary">Etāni te brahmacārī bhisāni”.</span><br />
</p>
<p id="ja488c19p1">
<span class="m-text m-primary">“Na te naṭā no pana kīḷaneyyā,</span><br />
</p>
<p id="ja488c19p2">
<span class="m-text m-primary">Na bandhavā no pana te sahāyā;</span><br />
</p>
<p id="ja488c19p3">
<span class="m-text m-primary">Kismiṁ vupatthambha sahassanetta,</span><br />
</p>
<p id="ja488c19p4">
<span class="m-text m-primary">Isīhi tvaṁ kīḷasi devarāja”.</span><br />
</p>
<p id="ja488c20p1">
<span class="m-text m-primary">“Ācariyo mesi pitā ca mayhaṁ,</span><br />
</p>
<p id="ja488c20p2">
<span class="m-text m-primary">Esā patiṭṭhā khalitassa brahme;</span><br />
</p>
<p id="ja488c20p3">
<span class="m-text m-primary">Ekāparādhaṁ khama bhūripañña,</span><br />
</p>
<p id="ja488c20p4">
<span class="m-text m-primary">Na paṇḍitā kodhabalā bhavanti”.</span><br />
</p>
<p id="ja488c21p1">
<span class="m-text m-primary">“Suvāsitaṁ isinaṁ ekarattaṁ,</span><br />
</p>
<p id="ja488c21p2">
<span class="m-text m-primary">Yaṁ vāsavaṁ bhūtapatiddasāma;</span><br />
</p>
<p id="ja488c21p3">
<span class="m-text m-primary">Sabbeva bhonto sumanā bhavantu,</span><br />
</p>
<p id="ja488c21p4">
<span class="m-text m-primary">Yaṁ brāhmaṇo paccupādī bhisāni”.</span><br />
</p>
<p id="ja488c22p1">
<span class="m-text m-primary">“Ahañca sāriputto ca,</span><br />
</p>
<p id="ja488c22p2">
<span class="m-text m-primary">moggallāno ca kassapo;</span><br />
</p>
<p id="ja488c22p3">
<span class="m-text m-primary">Anuruddho puṇṇo ānando,</span><br />
</p>
<p id="ja488c22p4">
<span class="m-text m-primary">tadāsuṁ satta bhātaro.</span><br />
</p>
<p id="ja488c23p1">
<span class="m-text m-primary">Bhaginī uppalavaṇṇā ca,</span><br />
</p>
<p id="ja488c23p2">
<span class="m-text m-primary">dāsī khujjuttarā tadā;</span><br />
</p>
<p id="ja488c23p3">
<span class="m-text m-primary">Citto gahapati dāso,</span><br />
</p>
<p id="ja488c23p4">
<span class="m-text m-primary">yakkho sātāgiro tadā.</span><br />
</p>
<p id="ja488c24p1">
<span class="m-text m-primary">Pālileyyo tadā nāgo,</span><br />
</p>
<p id="ja488c24p2">
<span class="m-text m-primary">madhudo seṭṭhavānaro;</span><br />
</p>
<p id="ja488c24p3">
<span class="m-text m-primary">Kāḷudāyī tadā sakko,</span><br />
</p>
<p id="ja488c24p4">
<span class="m-text m-primary">evaṁ dhāretha jātakanti”.</span><br />
</p>
<p id="ja488c25p1">
<span class="m-text m-primary">Bhisajātakaṁ pañcamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>