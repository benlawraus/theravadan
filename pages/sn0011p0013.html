<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; sn &raquo; sn11 &raquo; Saṁyutta Nikāya 11.13 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0011p0013.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn11-index.html">sn11</a> &raquo;
          </span>
          Saṁyutta Nikāya 11.13
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0011p0012.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0011p0014.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 11.13</span></p>
<p id="sn11p13c0p2">
<span class="pali m-text">2. Dutiyavagga</span><br />
<span class="sujato m-text">Chapter Two</span><br />
</p>
<section id="mahalisutta">
<span id="sn11p13c0p3"></span><h2><span class="pali m-text">Mahālisutta</span></h2>
<p><span class="sujato m-text">With Mahāli</span></p>
<p id="sn11p13c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="sn11p13c1p2">
<span class="pali m-text">ekaṁ samayaṁ bhagavā vesāliyaṁ viharati mahāvane kūṭāgārasālāyaṁ.</span><br />
<span class="sujato m-text">At one time the Buddha was staying near Vesālī, at the Great Wood, in the hall with the peaked roof.</span><br />
</p>
<p id="sn11p13c1p3">
<span class="pali m-text">Atha kho mahāli licchavī yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho mahāli licchavī bhagavantaṁ etadavoca:</span><br />
<span class="sujato m-text">Then Mahāli the Licchavi went up to the Buddha, bowed, sat down to one side, and said to him,</span><br />
</p>
<p id="sn11p13c2p1">
<span class="pali m-text">“Diṭṭho kho, bhante, bhagavatā sakko devānamindo”ti?</span><br />
<span class="sujato m-text">“Sir, have you seen Sakka, lord of gods?”</span><br />
</p>
<p id="sn11p13c3p1">
<span class="pali m-text">“Diṭṭho kho me, mahāli, sakko devānamindo”ti.</span><br />
<span class="sujato m-text">“I have, Mahāli.”</span><br />
</p>
<p id="sn11p13c4p1">
<span class="pali m-text">“So hi nūna, bhante, sakkapatirūpako bhavissati.</span><br />
<span class="sujato m-text">“But surely, sir, you must have seen someone who looked like Sakka.</span><br />
</p>
<p id="sn11p13c4p2">
<span class="pali m-text">Duddaso hi, bhante, sakko devānamindo”ti.</span><br />
<span class="sujato m-text">For Sakka is hard to see.”</span><br />
</p>
<p id="sn11p13c5p1">
<span class="pali m-text">“Sakkañca khvāhaṁ, mahāli, pajānāmi sakkakaraṇe ca dhamme, yesaṁ dhammānaṁ samādinnattā sakko sakkattaṁ ajjhagā, tañca pajānāmi.</span><br />
<span class="sujato m-text">“Mahāli, I understand Sakka. And I understand the things that he undertook and committed to, which enabled him to achieve the status of Sakka.</span><br />
</p>
<p id="sn11p13c6p1">
<span class="pali m-text">Sakko, mahāli, devānamindo pubbe manussabhūto samāno magho nāma māṇavo ahosi, tasmā maghavāti vuccati.</span><br />
<span class="sujato m-text">In a former life, when Sakka was a human being, he was a brahmanical student named Magha. That’s why he’s called Maghavā.</span><br />
</p>
<p id="sn11p13c7p1">
<span class="pali m-text">Sakko, mahāli, devānamindo pubbe manussabhūto samāno sakkaccaṁ dānaṁ adāsi, tasmā sakkoti vuccati.</span><br />
<span class="sujato m-text">In a former life, when Sakka was a human being, he gave gifts carefully. That’s why he’s called Sakka, the careful.</span><br />
</p>
<p id="sn11p13c8p1">
<span class="pali m-text">Sakko, mahāli, devānamindo pubbe manussabhūto samāno pure dānaṁ adāsi, tasmā purindadoti vuccati.</span><br />
<span class="sujato m-text">In a former life, when Sakka was a human being, he gave gifts in stronghold after stronghold. That’s why he’s called Purindada, the stronghold-giver.</span><br />
</p>
<p id="sn11p13c9p1">
<span class="pali m-text">Sakko, mahāli, devānamindo pubbe manussabhūto samāno āvasathaṁ adāsi, tasmā vāsavoti vuccati.</span><br />
<span class="sujato m-text">In a former life, when Sakka was a human being, he gave the gift of a guest house. That’s why he’s called Vāsava, the houser.</span><br />
</p>
<p id="sn11p13c10p1">
<span class="pali m-text">Sakko, mahāli, devānamindo sahassampi atthānaṁ muhuttena cinteti, tasmā sahassakkhoti vuccati.</span><br />
<span class="sujato m-text">Sakka thinks of a thousand things in a moment. That’s why he’s called Sahassakkha, Thousand-Eye.</span><br />
</p>
<p id="sn11p13c11p1">
<span class="pali m-text">Sakkassa, mahāli, devānamindassa sujā nāma asurakaññā pajāpati, tasmā sujampatīti vuccati.</span><br />
<span class="sujato m-text">Sakka’s wife is the demon maiden named Sujā. That’s why he’s called Sujampati, Sujā’s husband.</span><br />
</p>
<p id="sn11p13c12p1">
<span class="pali m-text">Sakko, mahāli, devānamindo devānaṁ tāvatiṁsānaṁ issariyādhipaccaṁ rajjaṁ kāreti, tasmā devānamindoti vuccati.</span><br />
<span class="sujato m-text">Sakka rules as sovereign lord over the gods of the Thirty-Three. That’s why he’s called lord of gods.</span><br />
</p>
<p id="sn11p13c13p1">
<span class="pali m-text">Sakkassa, mahāli, devānamindassa pubbe manussabhūtassa satta vatapadāni samattāni samādinnāni ahesuṁ, yesaṁ samādinnattā sakko sakkattaṁ ajjhagā.</span><br />
<span class="sujato m-text">In a former life, when Sakka was a human being, he undertook seven vows. And it was because of undertaking these that he achieved the status of Sakka.</span><br />
</p>
<p id="sn11p13c13p2">
<span class="pali m-text">Katamāni satta vatapadāni?</span><br />
<span class="sujato m-text">What seven?</span><br />
</p>
<p id="sn11p13c13p3">
<span class="pali m-text">Yāvajīvaṁ mātāpettibharo assaṁ,</span><br />
<span class="sujato m-text">As long as I live, may I support my parents.</span><br />
</p>
<p id="sn11p13c13p4">
<span class="pali m-text">yāvajīvaṁ kule jeṭṭhāpacāyī assaṁ,</span><br />
<span class="sujato m-text">As long as I live, may I honor the elders in the family.</span><br />
</p>
<p id="sn11p13c13p5">
<span class="pali m-text">yāvajīvaṁ saṇhavāco assaṁ,</span><br />
<span class="sujato m-text">As long as I live, may I speak gently.</span><br />
</p>
<p id="sn11p13c13p6">
<span class="pali m-text">yāvajīvaṁ apisuṇavāco assaṁ,</span><br />
<span class="sujato m-text">As long as I live, may I not speak divisively.</span><br />
</p>
<p id="sn11p13c13p7">
<span class="pali m-text">yāvajīvaṁ vigatamalamaccherena cetasā agāraṁ ajjhāvaseyyaṁ muttacāgo payatapāṇi vossaggarato yācayogo dānasaṁvibhāgarato,</span><br />
<span class="sujato m-text">As long as I live, may I live at home rid of the stain of stinginess, freely generous, open-handed, loving to let go, committed to charity, loving to give and to share.</span><br />
</p>
<p id="sn11p13c13p8">
<span class="pali m-text">yāvajīvaṁ saccavāco assaṁ,</span><br />
<span class="sujato m-text">As long as I live, may I speak the truth.</span><br />
</p>
<p id="sn11p13c13p9">
<span class="pali m-text">yāvajīvaṁ akkodhano assaṁ—sacepi me kodho uppajjeyya, khippameva naṁ paṭivineyyanti.</span><br />
<span class="sujato m-text">As long as I live, may I be free of anger, or should anger arise, may I quickly get rid of it.</span><br />
</p>
<p id="sn11p13c13p10">
<span class="pali m-text">Sakkassa, mahāli, devānamindassa pubbe manussabhūtassa imāni satta vatapadāni samattāni samādinnāni ahesuṁ, yesaṁ samādinnattā sakko sakkattaṁ ajjhagāti.</span><br />
<span class="sujato m-text">In a former life, when Sakka was a human being, he undertook seven vows. And it was because of undertaking these that he achieved the status of Sakka.</span><br />
</p>
<p id="sn11p13c14p1">
<span class="pali m-text">Mātāpettibharaṁ jantuṁ,</span><br />
<span class="sujato m-text">A person who respects their parents,</span><br />
</p>
<p id="sn11p13c14p2">
<span class="pali m-text">kule jeṭṭhāpacāyinaṁ;</span><br />
<span class="sujato m-text">and honors the elders in the family,</span><br />
</p>
<p id="sn11p13c14p3">
<span class="pali m-text">Saṇhaṁ sakhilasambhāsaṁ,</span><br />
<span class="sujato m-text">whose speech is gentle and courteous,</span><br />
</p>
<p id="sn11p13c14p4">
<span class="pali m-text">pesuṇeyyappahāyinaṁ.</span><br />
<span class="sujato m-text">and has given up divisiveness;</span><br />
</p>
<p id="sn11p13c15p1">
<span class="pali m-text">Maccheravinaye yuttaṁ,</span><br />
<span class="sujato m-text">who’s committed to getting rid of stinginess,</span><br />
</p>
<p id="sn11p13c15p2">
<span class="pali m-text">saccaṁ kodhābhibhuṁ naraṁ;</span><br />
<span class="sujato m-text">is truthful, and has mastered anger:</span><br />
</p>
<p id="sn11p13c15p3">
<span class="pali m-text">Taṁ ve devā tāvatiṁsā,</span><br />
<span class="sujato m-text">the gods of the Thirty-Three</span><br />
</p>
<p id="sn11p13c15p4">
<span class="pali m-text">āhu sappuriso itī”ti.</span><br />
<span class="sujato m-text">call them truly a good person.”</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0011p0012.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0011p0014.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>