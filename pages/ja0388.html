<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ja0388.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/ja0387.html">Previous</a></div>
<div class="m-col-s-6 m-text-right">
<a href="https://www.theravadan.org/pages/ja0389.html">Next</a></div>
</div>
<p id="ja388c0p2">
<span class="pali m-text">Chakkanipāta</span><br />
</p>
<p id="ja388c0p3">
<span class="pali m-text">Kharaputtavagga</span><br />
</p>
<section id="tundilajataka">
<span id="ja388c0p4"></span><h2><span class="pali m-text">3. Tuṇḍilajātaka</span></h2>
<p id="ja388c1p1">
<span class="pali m-text">“Navachannake dāni diyyati,</span><br />
</p>
<p id="ja388c1p2">
<span class="pali m-text">Puṇṇāyaṁ doṇi suvāminī ṭhitā;</span><br />
</p>
<p id="ja388c1p3">
<span class="pali m-text">Bahuke jane pāsapāṇike,</span><br />
</p>
<p id="ja388c1p4">
<span class="pali m-text">No ca kho me paṭibhāti bhuñjituṁ”.</span><br />
</p>
<p id="ja388c2p1">
<span class="pali m-text">“Tasasi bhamasi leṇamicchasi,</span><br />
</p>
<p id="ja388c2p2">
<span class="pali m-text">Attāṇosi kuhiṁ gamissasi;</span><br />
</p>
<p id="ja388c2p3">
<span class="pali m-text">Appossukko bhuñja tuṇḍila,</span><br />
</p>
<p id="ja388c2p4">
<span class="pali m-text">Maṁsatthāya hi positāmhase.</span><br />
</p>
<p id="ja388c3p1">
<span class="pali m-text">Ogaha rahadaṁ akaddamaṁ,</span><br />
</p>
<p id="ja388c3p2">
<span class="pali m-text">Sabbaṁ sedamalaṁ pavāhaya;</span><br />
</p>
<p id="ja388c3p3">
<span class="pali m-text">Gaṇhāhi navaṁ vilepanaṁ,</span><br />
</p>
<p id="ja388c3p4">
<span class="pali m-text">Yassa gandho na kadāci chijjati”.</span><br />
</p>
<p id="ja388c4p1">
<span class="pali m-text">“Katamo rahado akaddamo,</span><br />
</p>
<p id="ja388c4p2">
<span class="pali m-text">Kiṁsu sedamalanti vuccati;</span><br />
</p>
<p id="ja388c4p3">
<span class="pali m-text">Katamañca navaṁ vilepanaṁ,</span><br />
</p>
<p id="ja388c4p4">
<span class="pali m-text">Yassa gandho na kadāci chijjati”.</span><br />
</p>
<p id="ja388c5p1">
<span class="pali m-text">“Dhammo rahado akaddamo,</span><br />
</p>
<p id="ja388c5p2">
<span class="pali m-text">Pāpaṁ sedamalanti vuccati;</span><br />
</p>
<p id="ja388c5p3">
<span class="pali m-text">Sīlañca navaṁ vilepanaṁ,</span><br />
</p>
<p id="ja388c5p4">
<span class="pali m-text">Tassa gandho na kadāci chijjati.</span><br />
</p>
<p id="ja388c6p1">
<span class="pali m-text">Nandanti sarīraghātino,</span><br />
</p>
<p id="ja388c6p2">
<span class="pali m-text">Na ca nandanti sarīradhārino;</span><br />
</p>
<p id="ja388c6p3">
<span class="pali m-text">Puṇṇāya ca puṇṇamāsiyā,</span><br />
</p>
<p id="ja388c6p4">
<span class="pali m-text">Ramamānāva jahanti jīvitan”ti.</span><br />
</p>
<p id="ja388c7p1">
<span class="pali m-text">Tuṇḍilajātakaṁ tatiyaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>