<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an9 &raquo; Aṅguttara Nikāya 9 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any009p00nz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 9" />
  <meta name="twitter:title" content="Aṅguttara Nikāya 9" />
  <meta property="og:url" content="https://theravadan.org/pages/any009p00nz.html" />
  <meta property="og:description" content="Numbered Discourses 9 2. Sīhanādavagga 2. The Lion’s Roar 19. Devatāsutta 19. A Deity “Imañca, bhikkhave, rattiṁ sambahulā devatā abhikkantāya rattiyā abhikkantavaṇṇā kevalakappaṁ jetavanaṁ obhāsetvā yenāhaṁ tenupasaṅkamiṁsu; upasaṅkamitvā maṁ abhivādetvā ekamantaṁ aṭṭhaṁsu. Ekamantaṁ ṭhitā kho, bhikkhave, tā devatā maṁ etadavocuṁ: “Mendicants, tonight, several …" />
  <meta name="twitter:description" content="Numbered Discourses 9 2. Sīhanādavagga 2. The Lion’s Roar 19. Devatāsutta 19. A Deity “Imañca, bhikkhave, rattiṁ sambahulā devatā abhikkantāya rattiyā abhikkantavaṇṇā kevalakappaṁ jetavanaṁ obhāsetvā yenāhaṁ tenupasaṅkamiṁsu; upasaṅkamitvā maṁ abhivādetvā ekamantaṁ aṭṭhaṁsu. Ekamantaṁ ṭhitā kho, bhikkhave, tā devatā maṁ etadavocuṁ: “Mendicants, tonight, several …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an9-index.html">an9</a> &raquo;
          </span>
          Aṅguttara Nikāya 9
        </h1>
<!-- content -->
<p><span class="m-text">Numbered Discourses 9</span></p>
<section id="sihanadavagga">
<h2><a href="#sihanadavagga">2. Sīhanādavagga</a></h2>
<p><span class="m-text">2. The Lion’s Roar</span></p>
<section id="devatasutta">
<h3><a href="#devatasutta">19. Devatāsutta</a></h3>
<p><span class="m-text">19. A Deity</span></p>
<p id="an9p19c1p1">
<span class="m-text m-primary">“Imañca, bhikkhave, rattiṁ sambahulā devatā abhikkantāya rattiyā abhikkantavaṇṇā kevalakappaṁ jetavanaṁ obhāsetvā yenāhaṁ tenupasaṅkamiṁsu; upasaṅkamitvā maṁ abhivādetvā ekamantaṁ aṭṭhaṁsu. Ekamantaṁ ṭhitā kho, bhikkhave, tā devatā maṁ etadavocuṁ:</span><br />
<span class="m-text">“Mendicants, tonight, several glorious deities, lighting up the entire Jeta’s Grove, came to me, bowed, stood to one side, and said to me:</span><br />
</p>
<p id="an9p19c1p2">
<span class="m-text m-primary">‘upasaṅkamiṁsu no, bhante, pubbe manussabhūtānaṁ pabbajitā agārāni.</span><br />
<span class="m-text">‘Sir, formerly when we were human beings, renunciates came to our homes.</span><br />
</p>
<p id="an9p19c1p3">
<span class="m-text m-primary">Te mayaṁ, bhante, paccuṭṭhimha, no ca kho abhivādimha.</span><br />
<span class="m-text">We politely rose for them, but we didn’t bow.</span><br />
</p>
<p id="an9p19c1p4">
<span class="m-text m-primary">Tā mayaṁ, bhante, aparipuṇṇakammantā vippaṭisāriniyo paccānutāpiniyo hīnaṁ kāyaṁ upapannā’ti.</span><br />
<span class="m-text">And so, having not fulfilled our duty, full of remorse and regret, we were reborn in a lesser realm.’</span><br />
</p>
<p id="an9p19c2p1">
<span class="m-text m-primary">Aparāpi maṁ, bhikkhave, sambahulā devatā upasaṅkamitvā etadavocuṁ:</span><br />
<span class="m-text">Then several other deities came to me and said:</span><br />
</p>
<p id="an9p19c2p2">
<span class="m-text m-primary">‘upasaṅkamiṁsu no, bhante, pubbe manussabhūtānaṁ pabbajitā agārāni.</span><br />
<span class="m-text">‘Sir, formerly when we were human beings, renunciates came to our homes.</span><br />
</p>
<p id="an9p19c2p3">
<span class="m-text m-primary">Te mayaṁ, bhante, paccuṭṭhimha abhivādimha, no ca tesaṁ āsanaṁ adamha.</span><br />
<span class="m-text">We politely rose for them and bowed, but we didn’t offer a seat.</span><br />
</p>
<p id="an9p19c2p4">
<span class="m-text m-primary">Tā mayaṁ, bhante, aparipuṇṇakammantā vippaṭisāriniyo paccānutāpiniyo hīnaṁ kāyaṁ upapannā’ti.</span><br />
<span class="m-text">And so, having not fulfilled our duty, full of remorse and regret, we were reborn in a lesser realm.’</span><br />
</p>
<p id="an9p19c3p1">
<span class="m-text m-primary">Aparāpi maṁ, bhikkhave, sambahulā devatā upasaṅkamitvā etadavocuṁ:</span><br />
<span class="m-text">Then several other deities came to me and said:</span><br />
</p>
<p id="an9p19c3p2">
<span class="m-text m-primary">‘upasaṅkamiṁsu no, bhante, pubbe manussabhūtānaṁ pabbajitā agārāni.</span><br />
<span class="m-text">‘Sir, formerly when we were human beings, renunciates came to our homes.</span><br />
</p>
<p id="an9p19c3p3">
<span class="m-text m-primary">Te mayaṁ, bhante, paccuṭṭhimha abhivādimha āsanaṁ adamha, no ca kho yathāsatti yathābalaṁ saṁvibhajimha …pe…</span><br />
<span class="m-text">We politely rose for them, bowed, and offered a seat, but we didn’t share as best we could. …’</span><br />
</p>
<p id="an9p19c3p4">
<span class="m-text m-primary">yathāsatti yathābalaṁ saṁvibhajimha, no ca kho upanisīdimha dhammassavanāya …pe…</span><br />
<span class="m-text">‘… we didn’t sit nearby to listen to the teachings. …’</span><br />
</p>
<p id="an9p19c3p5">
<span class="m-text m-primary">upanisīdimha dhammassavanāya, no ca kho ohitasotā dhammaṁ suṇimha …pe…</span><br />
<span class="m-text">‘… we didn’t lend an ear to the teachings. …’</span><br />
</p>
<p id="an9p19c3p6">
<span class="m-text m-primary">ohitasotā ca dhammaṁ suṇimha, no ca kho sutvā dhammaṁ dhārayimha …pe…</span><br />
<span class="m-text">‘… we didn’t memorize the teachings. …’</span><br />
</p>
<p id="an9p19c3p7">
<span class="m-text m-primary">sutvā ca dhammaṁ dhārayimha, no ca kho dhātānaṁ dhammānaṁ atthaṁ upaparikkhimha …pe…</span><br />
<span class="m-text">‘… we didn’t examine the meaning of teachings we’d memorized. …’</span><br />
</p>
<p id="an9p19c3p8">
<span class="m-text m-primary">dhātānañca dhammānaṁ atthaṁ upaparikkhimha, no ca kho atthamaññāya dhammamaññāya dhammānudhammaṁ paṭipajjimha.</span><br />
<span class="m-text">‘… having understood the meaning and the teaching, we didn’t practice accordingly.</span><br />
</p>
<p id="an9p19c3p9">
<span class="m-text m-primary">Tā mayaṁ, bhante, aparipuṇṇakammantā vippaṭisāriniyo paccānutāpiniyo hīnaṁ kāyaṁ upapannā’ti.</span><br />
<span class="m-text">And so, having not fulfilled our duty, full of remorse and regret, we were reborn in a lesser realm.’</span><br />
</p>
<p id="an9p19c4p1">
<span class="m-text m-primary">Aparāpi maṁ, bhikkhave, sambahulā devatā upasaṅkamitvā etadavocuṁ:</span><br />
<span class="m-text">Then several other deities came to me and said:</span><br />
</p>
<p id="an9p19c4p2">
<span class="m-text m-primary">‘upasaṅkamiṁsu no, bhante, pubbe manussabhūtānaṁ pabbajitā agārāni.</span><br />
<span class="m-text">‘Sir, formerly when we were human beings, renunciates came to our homes.</span><br />
</p>
<p id="an9p19c4p3">
<span class="m-text m-primary">Te mayaṁ, bhante, paccuṭṭhimha abhivādimha, āsanaṁ adamha, yathāsatti yathābalaṁ saṁvibhajimha, upanisīdimha dhammassavanāya, ohitasotā ca dhammaṁ suṇimha, sutvā ca dhammaṁ dhārayimha, dhātānañca dhammānaṁ atthaṁ upaparikkhimha, atthamaññāya dhammamaññāya dhammānudhammaṁ paṭipajjimha.</span><br />
<span class="m-text">We politely rose, bowed, and offered them a seat. We shared as best we could. We sat nearby to listen to the teachings, lent an ear, memorized them, and examined their meaning. Understanding the teaching and the meaning we practiced accordingly.</span><br />
</p>
<p id="an9p19c4p4">
<span class="m-text m-primary">Tā mayaṁ, bhante, paripuṇṇakammantā avippaṭisāriniyo apaccānutāpiniyo paṇītaṁ kāyaṁ upapannā’ti.</span><br />
<span class="m-text">And so, having fulfilled our duty, free of remorse and regret, we were reborn in a superior realm.’</span><br />
</p>
<p id="an9p19c4p5">
<span class="m-text m-primary">Etāni, bhikkhave, rukkhamūlāni etāni suññāgārāni. Jhāyatha, bhikkhave, mā pamādattha, mā pacchā vippaṭisārino ahuvattha seyyathāpi tā purimikā devatā”ti.</span><br />
<span class="m-text">Here, mendicants, are these roots of trees, and here are these empty huts. Practice absorption, mendicants! Don’t be negligent! Don’t regret it later, like those former deities.”</span><br />
</p>
<p id="an9p19c4p6">
<span class="m-text m-primary">Navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>