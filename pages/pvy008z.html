<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/pvy008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://theravadan.org/pages/pvy008z.html" />
  <meta property="og:description" content="Uragavagga 8. Goṇapetavatthu “Kiṁ nu ummattarūpova, lāyitvā haritaṁ tiṇaṁ; Khāda khādāti lapasi, gatasattaṁ jaraggavaṁ. Na hi annena pānena, mato goṇo samuṭṭhahe; Tvaṁsi bālo ca dummedho, yathā taññova dummatī”ti. “Ime pādā idaṁ sīsaṁ, ayaṁ kāyo savāladhi; Nettā tatheva tiṭṭhanti, ayaṁ goṇo samuṭṭhahe …" />
  <meta name="twitter:description" content="Uragavagga 8. Goṇapetavatthu “Kiṁ nu ummattarūpova, lāyitvā haritaṁ tiṇaṁ; Khāda khādāti lapasi, gatasattaṁ jaraggavaṁ. Na hi annena pānena, mato goṇo samuṭṭhahe; Tvaṁsi bālo ca dummedho, yathā taññova dummatī”ti. “Ime pādā idaṁ sīsaṁ, ayaṁ kāyo savāladhi; Nettā tatheva tiṭṭhanti, ayaṁ goṇo samuṭṭhahe …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="uragavagga">
<h2><a href="#uragavagga">Uragavagga</a></h2>
<section id="gonapetavatthu">
<h3><a href="#gonapetavatthu">8. Goṇapetavatthu</a></h3>
<p id="pv8c1p1">
<span class="m-text m-primary">“Kiṁ nu ummattarūpova,</span><br />
</p>
<p id="pv8c1p2">
<span class="m-text m-primary">lāyitvā haritaṁ tiṇaṁ;</span><br />
</p>
<p id="pv8c1p3">
<span class="m-text m-primary">Khāda khādāti lapasi,</span><br />
</p>
<p id="pv8c1p4">
<span class="m-text m-primary">gatasattaṁ jaraggavaṁ.</span><br />
</p>
<p id="pv8c2p1">
<span class="m-text m-primary">Na hi annena pānena,</span><br />
</p>
<p id="pv8c2p2">
<span class="m-text m-primary">mato goṇo samuṭṭhahe;</span><br />
</p>
<p id="pv8c2p3">
<span class="m-text m-primary">Tvaṁsi bālo ca dummedho,</span><br />
</p>
<p id="pv8c2p4">
<span class="m-text m-primary">yathā taññova dummatī”ti.</span><br />
</p>
<p id="pv8c3p1">
<span class="m-text m-primary">“Ime pādā idaṁ sīsaṁ,</span><br />
</p>
<p id="pv8c3p2">
<span class="m-text m-primary">ayaṁ kāyo savāladhi;</span><br />
</p>
<p id="pv8c3p3">
<span class="m-text m-primary">Nettā tatheva tiṭṭhanti,</span><br />
</p>
<p id="pv8c3p4">
<span class="m-text m-primary">ayaṁ goṇo samuṭṭhahe.</span><br />
</p>
<p id="pv8c4p1">
<span class="m-text m-primary">Nāyyakassa hatthapādā,</span><br />
</p>
<p id="pv8c4p2">
<span class="m-text m-primary">kāyo sīsañca dissati;</span><br />
</p>
<p id="pv8c4p3">
<span class="m-text m-primary">Rudaṁ mattikathūpasmiṁ,</span><br />
</p>
<p id="pv8c4p4">
<span class="m-text m-primary">nanu tvaññeva dummatī”ti.</span><br />
</p>
<p id="pv8c5p1">
<span class="m-text m-primary">“Ādittaṁ vata maṁ santaṁ,</span><br />
</p>
<p id="pv8c5p2">
<span class="m-text m-primary">ghatasittaṁva pāvakaṁ;</span><br />
</p>
<p id="pv8c5p3">
<span class="m-text m-primary">Vārinā viya osiñcaṁ,</span><br />
</p>
<p id="pv8c5p4">
<span class="m-text m-primary">sabbaṁ nibbāpaye daraṁ.</span><br />
</p>
<p id="pv8c6p1">
<span class="m-text m-primary">Abbahī vata me sallaṁ,</span><br />
</p>
<p id="pv8c6p2">
<span class="m-text m-primary">sokaṁ hadayanissitaṁ;</span><br />
</p>
<p id="pv8c6p3">
<span class="m-text m-primary">Yo me sokaparetassa,</span><br />
</p>
<p id="pv8c6p4">
<span class="m-text m-primary">pitusokaṁ apānudi.</span><br />
</p>
<p id="pv8c7p1">
<span class="m-text m-primary">Svāhaṁ abbūḷhasallosmi,</span><br />
</p>
<p id="pv8c7p2">
<span class="m-text m-primary">sītibhūtosmi nibbuto;</span><br />
</p>
<p id="pv8c7p3">
<span class="m-text m-primary">Na socāmi na rodāmi,</span><br />
</p>
<p id="pv8c7p4">
<span class="m-text m-primary">tava sutvāna māṇava”.</span><br />
</p>
<p id="pv8c8p1">
<span class="m-text m-primary">Evaṁ karonti sappaññā,</span><br />
</p>
<p id="pv8c8p2">
<span class="m-text m-primary">ye honti anukampakā;</span><br />
</p>
<p id="pv8c8p3">
<span class="m-text m-primary">Vinivattayanti sokamhā,</span><br />
</p>
<p id="pv8c8p4">
<span class="m-text m-primary">sujāto pitaraṁ yathāti.</span><br />
</p>
<p id="pv8c9p1">
<span class="m-text m-primary">Goṇapetavatthu aṭṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>