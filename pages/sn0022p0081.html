<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn22 &raquo; Saṁyutta Nikāya 22.81 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/sn0022p0081.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-sn-index.html">sn</a> &raquo;
            <a href="../pages/sutta-sn-sn22-index.html">sn22</a> &raquo;
          </span>
          Saṁyutta Nikāya 22.81
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/sn0022p0080.html">Previous</a></div>
<div class="m-col-t-6 m-text-right">
<a href="../pages/sn0022p0082.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 22.81</span></p>
<p id="sn22p81c0p2">
<span class="pali m-text">8. Khajjanīyavagga</span><br />
<span class="sujato m-text">8. Itchy</span><br />
</p>
<section id="palileyyasutta">
<span id="sn22p81c0p3"></span><h2><span class="pali m-text">Pālileyyasutta</span></h2>
<p><span class="sujato m-text">At Pārileyya</span></p>
<p id="sn22p81c1p1">
<span class="pali m-text">Ekaṁ samayaṁ bhagavā kosambiyaṁ viharati ghositārāme.</span><br />
<span class="sujato m-text">At one time the Buddha was staying near Kosambī, in Ghosita’s Monastery.</span><br />
</p>
<p id="sn22p81c1p2">
<span class="pali m-text">Atha kho bhagavā pubbaṇhasamayaṁ nivāsetvā pattacīvaramādāya kosambiṁ piṇḍāya pāvisi.</span><br />
<span class="sujato m-text">Then the Buddha robed up in the morning and, taking his bowl and robe, entered Kosambī for alms.</span><br />
</p>
<p id="sn22p81c1p3">
<span class="pali m-text">Kosambiyaṁ piṇḍāya caritvā pacchābhattaṁ piṇḍapātapaṭikkanto sāmaṁ senāsanaṁ saṁsāmetvā pattacīvaramādāya anāmantetvā upaṭṭhāke anapaloketvā bhikkhusaṅghaṁ eko adutiyo cārikaṁ pakkāmi.</span><br />
<span class="sujato m-text">After the meal, on his return from almsround, he set his lodgings in order himself. Taking his bowl and robe, without informing his attendants or taking leave of the mendicant Saṅgha, he set out to go wandering alone, with no companion.</span><br />
</p>
<p id="sn22p81c2p1">
<span class="pali m-text">Atha kho aññataro bhikkhu acirapakkantassa bhagavato yenāyasmā ānando tenupasaṅkami; upasaṅkamitvā āyasmantaṁ ānandaṁ etadavoca:</span><br />
<span class="sujato m-text">Then, not long after the Buddha had left, one of the mendicants went to Venerable Ānanda and told him what had happened.</span><br />
</p>
<p id="sn22p81c2p2">
<span class="pali m-text">“esāvuso ānanda, bhagavā sāmaṁ senāsanaṁ saṁsāmetvā pattacīvaramādāya anāmantetvā upaṭṭhāke anapaloketvā bhikkhusaṅghaṁ eko adutiyo cārikaṁ pakkanto”ti.</span><br />
</p>
<p id="sn22p81c2p3">
<span class="pali m-text">“Yasmiṁ, āvuso, samaye bhagavā sāmaṁ senāsanaṁ saṁsāmetvā pattacīvaramādāya anāmantetvā upaṭṭhāke anapaloketvā bhikkhusaṅghaṁ eko adutiyo cārikaṁ pakkamati, ekova bhagavā tasmiṁ samaye viharitukāmo hoti;</span><br />
<span class="sujato m-text">Ānanda said, “Reverend, when the Buddha leaves like this it means he wants to stay alone.</span><br />
</p>
<p id="sn22p81c2p4">
<span class="pali m-text">na bhagavā tasmiṁ samaye kenaci anubandhitabbo hotī”ti.</span><br />
<span class="sujato m-text">At this time no-one should follow him.”</span><br />
</p>
<p id="sn22p81c3p1">
<span class="pali m-text">Atha kho bhagavā anupubbena cārikaṁ caramāno yena pālileyyakaṁ tadavasari.</span><br />
<span class="sujato m-text">Then the Buddha, traveling stage by stage, arrived at Pārileyya,</span><br />
</p>
<p id="sn22p81c3p2">
<span class="pali m-text">Tatra sudaṁ bhagavā pālileyyake viharati bhaddasālamūle.</span><br />
<span class="sujato m-text">where he stayed at the root of a sacred sal tree.</span><br />
</p>
<p id="sn22p81c3p3">
<span class="pali m-text">Atha kho sambahulā bhikkhū yenāyasmā ānando tenupasaṅkamiṁsu; upasaṅkamitvā āyasmatā ānandena saddhiṁ sammodiṁsu.</span><br />
<span class="sujato m-text">Then several mendicants went up to Venerable Ānanda and exchanged greetings with him.</span><br />
</p>
<p id="sn22p81c3p4">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ ānandaṁ etadavocuṁ:</span><br />
<span class="sujato m-text">When the greetings and polite conversation were over, they sat down to one side and said to him,</span><br />
</p>
<p id="sn22p81c3p5">
<span class="pali m-text">“cirassutā kho no, āvuso ānanda, bhagavato sammukhā dhammī kathā;</span><br />
<span class="sujato m-text">“Reverend, it’s been a long time since we’ve heard a Dhamma talk from the Buddha.</span><br />
</p>
<p id="sn22p81c3p6">
<span class="pali m-text">icchāma mayaṁ, āvuso ānanda, bhagavato sammukhā dhammiṁ kathaṁ sotun”ti.</span><br />
<span class="sujato m-text">We wish to hear a Dhamma talk from the Buddha.”</span><br />
</p>
<p id="sn22p81c4p1">
<span class="pali m-text">Atha kho āyasmā ānando tehi bhikkhūhi saddhiṁ yena pālileyyakaṁ bhaddasālamūlaṁ yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="sujato m-text">Then Venerable Ānanda together with those mendicants went to Pārileyya to see the Buddha. They bowed and sat down to one side,</span><br />
</p>
<p id="sn22p81c4p2">
<span class="pali m-text">Ekamantaṁ nisinne kho te bhikkhū bhagavā dhammiyā kathāya sandassesi samādapesi samuttejesi sampahaṁsesi.</span><br />
<span class="sujato m-text">and the Buddha educated, encouraged, fired up, and inspired them with a Dhamma talk.</span><br />
</p>
<p id="sn22p81c4p3">
<span class="pali m-text">Tena kho pana samayena aññatarassa bhikkhuno evaṁ cetaso parivitakko udapādi:</span><br />
<span class="sujato m-text">Now at that time one of the monks had the thought,</span><br />
</p>
<p id="sn22p81c4p4">
<span class="pali m-text">“kathaṁ nu kho jānato kathaṁ passato anantarā āsavānaṁ khayo hotī”ti?</span><br />
<span class="sujato m-text">“How do you know and see in order to end the defilements in the present life?”</span><br />
</p>
<p id="sn22p81c4p5">
<span class="pali m-text">Atha kho bhagavā tassa bhikkhuno cetasā cetoparivitakkamaññāya bhikkhū āmantesi:</span><br />
<span class="sujato m-text">Then the Buddha, knowing what that monk was thinking, addressed the mendicants:</span><br />
</p>
<p id="sn22p81c4p6">
<span class="pali m-text">“vicayaso desito, bhikkhave, mayā dhammo;</span><br />
<span class="sujato m-text">“Mendicants, I’ve taught the Dhamma analytically.</span><br />
</p>
<p id="sn22p81c4p7">
<span class="pali m-text">vicayaso desitā cattāro satipaṭṭhānā;</span><br />
<span class="sujato m-text">I’ve analytically taught the four kinds of mindfulness meditation,</span><br />
</p>
<p id="sn22p81c4p8">
<span class="pali m-text">vicayaso desitā cattāro sammappadhānā;</span><br />
<span class="sujato m-text">the four right efforts,</span><br />
</p>
<p id="sn22p81c4p9">
<span class="pali m-text">vicayaso desitā cattāro iddhipādā;</span><br />
<span class="sujato m-text">the four bases of psychic power,</span><br />
</p>
<p id="sn22p81c4p10">
<span class="pali m-text">vicayaso desitāni pañcindriyāni;</span><br />
<span class="sujato m-text">the five faculties,</span><br />
</p>
<p id="sn22p81c4p11">
<span class="pali m-text">vicayaso desitāni pañca balāni;</span><br />
<span class="sujato m-text">the five powers,</span><br />
</p>
<p id="sn22p81c4p12">
<span class="pali m-text">vicayaso desitā sattabojjhaṅgā;</span><br />
<span class="sujato m-text">the seven awakening factors,</span><br />
</p>
<p id="sn22p81c4p13">
<span class="pali m-text">vicayaso desito ariyo aṭṭhaṅgiko maggo.</span><br />
<span class="sujato m-text">and the noble eightfold path.</span><br />
</p>
<p id="sn22p81c4p14">
<span class="pali m-text">Evaṁ vicayaso desito, bhikkhave, mayā dhammo.</span><br />
<span class="sujato m-text">That’s how I’ve taught the Dhamma analytically.</span><br />
</p>
<p id="sn22p81c4p15">
<span class="pali m-text">Evaṁ vicayaso desite kho, bhikkhave, mayā dhamme atha ca panidhekaccassa bhikkhuno evaṁ cetaso parivitakko udapādi:</span><br />
<span class="sujato m-text">Though I’ve taught the Dhamma analytically, still a certain mendicant present here has this thought:</span><br />
</p>
<p id="sn22p81c4p16">
<span class="pali m-text">‘kathaṁ nu kho jānato kathaṁ passato anantarā āsavānaṁ khayo hotī’ti?</span><br />
<span class="sujato m-text">‘How do you know and see in order to end the defilements in the present life?’</span><br />
</p>
<p id="sn22p81c5p1">
<span class="pali m-text">Kathañca, bhikkhave, jānato kathaṁ passato anantarā āsavānaṁ khayo hoti?</span><br />
<span class="sujato m-text">And how, mendicants, do you know and see in order to end the defilements in the present life?</span><br />
</p>
<p id="sn22p81c5p2">
<span class="pali m-text">Idha bhikkhave, assutavā puthujjano ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto</span><br />
<span class="sujato m-text">Take an unlearned ordinary person who has not seen the noble ones, and is neither skilled nor trained in the teaching of the noble ones. They’ve not seen true persons, and are neither skilled nor trained in the teaching of the true persons.</span><br />
</p>
<p id="sn22p81c5p3">
<span class="pali m-text">rūpaṁ attato samanupassati.</span><br />
<span class="sujato m-text">They regard form as self.</span><br />
</p>
<p id="sn22p81c5p4">
<span class="pali m-text">Yā kho pana sā, bhikkhave, samanupassanā saṅkhāro so.</span><br />
<span class="sujato m-text">But that regarding is just a conditioned phenomenon.</span><br />
</p>
<p id="sn22p81c5p5">
<span class="pali m-text">So pana saṅkhāro kiṁnidāno kiṁsamudayo kiṁjātiko kiṁpabhavo?</span><br />
<span class="sujato m-text">And what’s the source, origin, birthplace, and inception of that conditioned phenomenon?</span><br />
</p>
<p id="sn22p81c5p6">
<span class="pali m-text">Avijjāsamphassajena, bhikkhave, vedayitena phuṭṭhassa assutavato puthujjanassa uppannā taṇhā;</span><br />
<span class="sujato m-text">When an unlearned ordinary person is struck by feelings born of contact with ignorance, craving arises.</span><br />
</p>
<p id="sn22p81c5p7">
<span class="pali m-text">tatojo so saṅkhāro.</span><br />
<span class="sujato m-text">That conditioned phenomenon is born from that.</span><br />
</p>
<p id="sn22p81c5p8">
<span class="pali m-text">Iti kho, bhikkhave, sopi saṅkhāro anicco saṅkhato paṭiccasamuppanno.</span><br />
<span class="sujato m-text">So that conditioned phenomenon is impermanent, conditioned, and dependently originated.</span><br />
</p>
<p id="sn22p81c5p9">
<span class="pali m-text">Sāpi taṇhā aniccā saṅkhatā paṭiccasamuppannā.</span><br />
<span class="sujato m-text">And that craving,</span><br />
</p>
<p id="sn22p81c5p10">
<span class="pali m-text">Sāpi vedanā, sopi phasso anicco saṅkhato paṭiccasamuppanno.</span><br />
<span class="sujato m-text">that feeling, that contact,</span><br />
</p>
<p id="sn22p81c5p11">
<span class="pali m-text">Sāpi avijjā aniccā saṅkhatā paṭiccasamuppannā.</span><br />
<span class="sujato m-text">and that ignorance are also impermanent, conditioned, and dependently originated.</span><br />
</p>
<p id="sn22p81c5p12">
<span class="pali m-text">Evampi kho, bhikkhave, jānato evaṁ passato anantarā āsavānaṁ khayo hoti.</span><br />
<span class="sujato m-text">That’s how you should know and see in order to end the defilements in the present life.</span><br />
</p>
<p id="sn22p81c6p1">
<span class="pali m-text">Na heva kho rūpaṁ attato samanupassati;</span><br />
<span class="sujato m-text">Perhaps they don’t regard form as self,</span><br />
</p>
<p id="sn22p81c6p2">
<span class="pali m-text">api ca kho rūpavantaṁ attānaṁ samanupassati.</span><br />
<span class="sujato m-text">but they still regard self as possessing form.</span><br />
</p>
<p id="sn22p81c6p3">
<span class="pali m-text">Yā kho pana sā, bhikkhave, samanupassanā saṅkhāro so.</span><br />
<span class="sujato m-text">But that regarding is just a conditioned phenomenon. …</span><br />
</p>
<p id="sn22p81c6p4">
<span class="pali m-text">So pana saṅkhāro kiṁnidāno kiṁsamudayo kiṁjātiko kiṁpabhavo?</span><br />
</p>
<p id="sn22p81c6p5">
<span class="pali m-text">Avijjāsamphassajena, bhikkhave, vedayitena phuṭṭhassa assutavato puthujjanassa uppannā taṇhā;</span><br />
</p>
<p id="sn22p81c6p6">
<span class="pali m-text">tatojo so saṅkhāro.</span><br />
</p>
<p id="sn22p81c6p7">
<span class="pali m-text">Iti kho, bhikkhave, sopi saṅkhāro anicco saṅkhato paṭiccasamuppanno.</span><br />
</p>
<p id="sn22p81c6p8">
<span class="pali m-text">Sāpi taṇhā …</span><br />
</p>
<p id="sn22p81c6p9">
<span class="pali m-text">sāpi vedanā …</span><br />
</p>
<p id="sn22p81c6p10">
<span class="pali m-text">sopi phasso …</span><br />
</p>
<p id="sn22p81c6p11">
<span class="pali m-text">sāpi avijjā aniccā saṅkhatā paṭiccasamuppannā.</span><br />
</p>
<p id="sn22p81c6p12">
<span class="pali m-text">Evampi kho, bhikkhave, jānato evaṁ passato anantarā āsavānaṁ khayo hoti.</span><br />
</p>
<p id="sn22p81c7p1">
<span class="pali m-text">Na heva kho rūpaṁ attato samanupassati, na rūpavantaṁ attānaṁ samanupassati;</span><br />
<span class="sujato m-text">Perhaps they don’t regard form as self, or self as possessing form,</span><br />
</p>
<p id="sn22p81c7p2">
<span class="pali m-text">api ca kho attani rūpaṁ samanupassati.</span><br />
<span class="sujato m-text">but they still regard form in self.</span><br />
</p>
<p id="sn22p81c7p3">
<span class="pali m-text">Yā kho pana sā, bhikkhave, samanupassanā saṅkhāro so.</span><br />
<span class="sujato m-text">But that regarding is just a conditioned phenomenon. …</span><br />
</p>
<p id="sn22p81c7p4">
<span class="pali m-text">So pana saṅkhāro kiṁnidāno kiṁsamudayo kiṁjātiko kiṁpabhavo?</span><br />
</p>
<p id="sn22p81c7p5">
<span class="pali m-text">Avijjāsamphassajena, bhikkhave, vedayitena phuṭṭhassa assutavato puthujjanassa uppannā taṇhā;</span><br />
</p>
<p id="sn22p81c7p6">
<span class="pali m-text">tatojo so saṅkhāro.</span><br />
</p>
<p id="sn22p81c7p7">
<span class="pali m-text">Iti kho, bhikkhave, sopi saṅkhāro anicco saṅkhato paṭiccasamuppanno.</span><br />
</p>
<p id="sn22p81c7p8">
<span class="pali m-text">Sāpi taṇhā …</span><br />
</p>
<p id="sn22p81c7p9">
<span class="pali m-text">sāpi vedanā …</span><br />
</p>
<p id="sn22p81c7p10">
<span class="pali m-text">sopi phasso …</span><br />
</p>
<p id="sn22p81c7p11">
<span class="pali m-text">sāpi avijjā aniccā saṅkhatā paṭiccasamuppannā.</span><br />
</p>
<p id="sn22p81c7p12">
<span class="pali m-text">Evampi kho, bhikkhave, jānato evaṁ passato anantarā āsavānaṁ khayo hoti.</span><br />
</p>
<p id="sn22p81c8p1">
<span class="pali m-text">Na heva kho rūpaṁ attato samanupassati, na rūpavantaṁ attānaṁ samanupassati, na attani rūpaṁ samanupassati;</span><br />
<span class="sujato m-text">Perhaps they don’t regard form as self, or self as possessing form, or form in self,</span><br />
</p>
<p id="sn22p81c8p2">
<span class="pali m-text">api ca kho rūpasmiṁ attānaṁ samanupassati.</span><br />
<span class="sujato m-text">but they still regard self in form.</span><br />
</p>
<p id="sn22p81c8p3">
<span class="pali m-text">Yā kho pana sā, bhikkhave, samanupassanā saṅkhāro so.</span><br />
<span class="sujato m-text">But that regarding is just a conditioned phenomenon. …</span><br />
</p>
<p id="sn22p81c8p4">
<span class="pali m-text">So pana saṅkhāro kiṁnidāno kiṁsamudayo kiṁjātiko kiṁpabhavo?</span><br />
</p>
<p id="sn22p81c8p5">
<span class="pali m-text">Avijjāsamphassajena, bhikkhave, vedayitena phuṭṭhassa assutavato puthujjanassa uppannā taṇhā;</span><br />
</p>
<p id="sn22p81c8p6">
<span class="pali m-text">tatojo so saṅkhāro.</span><br />
</p>
<p id="sn22p81c8p7">
<span class="pali m-text">Iti kho, bhikkhave, sopi saṅkhāro anicco saṅkhato paṭiccasamuppanno.</span><br />
</p>
<p id="sn22p81c8p8">
<span class="pali m-text">Sāpi taṇhā …</span><br />
</p>
<p id="sn22p81c8p9">
<span class="pali m-text">sāpi vedanā …</span><br />
</p>
<p id="sn22p81c8p10">
<span class="pali m-text">sopi phasso …</span><br />
</p>
<p id="sn22p81c8p11">
<span class="pali m-text">sāpi avijjā aniccā saṅkhatā paṭiccasamuppannā.</span><br />
</p>
<p id="sn22p81c8p12">
<span class="pali m-text">Evampi kho, bhikkhave, jānato …pe… āsavānaṁ khayo hoti.</span><br />
</p>
<p id="sn22p81c9p1">
<span class="pali m-text">Na heva kho rūpaṁ attato samanupassati, na rūpavantaṁ attānaṁ, na attani rūpaṁ, na rūpasmiṁ attānaṁ samanupassati;</span><br />
<span class="sujato m-text">Perhaps they don’t regard form as self, or self as possessing form, or form in self, or self in form.</span><br />
</p>
<p id="sn22p81c9p2">
<span class="pali m-text">api ca kho vedanaṁ attato samanupassati, api ca kho vedanāvantaṁ attānaṁ samanupassati, api ca kho attani vedanaṁ samanupassati, api ca kho vedanāya attānaṁ samanupassati;</span><br />
<span class="sujato m-text">But they regard feeling as self …</span><br />
</p>
<p id="sn22p81c9p3">
<span class="pali m-text">api ca kho saññaṁ …</span><br />
<span class="sujato m-text">perception as self …</span><br />
</p>
<p id="sn22p81c9p4">
<span class="pali m-text">api ca kho saṅkhāre attato samanupassati, api ca kho saṅkhāravantaṁ attānaṁ samanupassati, api ca kho attani saṅkhāre samanupassati, api ca kho saṅkhāresu attānaṁ samanupassati;</span><br />
<span class="sujato m-text">choices as self …</span><br />
</p>
<p id="sn22p81c9p5">
<span class="pali m-text">api ca kho viññāṇaṁ attato samanupassati, api ca kho viññāṇavantaṁ attānaṁ, api ca kho attani viññāṇaṁ, api ca kho viññāṇasmiṁ attānaṁ samanupassati.</span><br />
<span class="sujato m-text">consciousness as self …</span><br />
</p>
<p id="sn22p81c9p6">
<span class="pali m-text">Yā kho pana sā, bhikkhave, samanupassanā saṅkhāro so.</span><br />
<span class="sujato m-text">But that regarding is just a conditioned phenomenon.</span><br />
</p>
<p id="sn22p81c9p7">
<span class="pali m-text">So pana saṅkhāro kiṁnidāno …pe… kiṁpabhavo?</span><br />
<span class="sujato m-text">And what’s the source of that conditioned phenomenon?</span><br />
</p>
<p id="sn22p81c9p8">
<span class="pali m-text">Avijjāsamphassajena, bhikkhave, vedayitena phuṭṭhassa assutavato puthujjanassa uppannā taṇhā;</span><br />
<span class="sujato m-text">When an unlearned ordinary person is struck by feelings born of contact with ignorance, craving arises.</span><br />
</p>
<p id="sn22p81c9p9">
<span class="pali m-text">tatojo so saṅkhāro.</span><br />
<span class="sujato m-text">That conditioned phenomenon is born from that.</span><br />
</p>
<p id="sn22p81c9p10">
<span class="pali m-text">Iti kho, bhikkhave, sopi saṅkhāro anicco saṅkhato paṭiccasamuppanno.</span><br />
<span class="sujato m-text">So that conditioned phenomenon is impermanent, conditioned, and dependently originated.</span><br />
</p>
<p id="sn22p81c9p11">
<span class="pali m-text">Sāpi taṇhā …</span><br />
<span class="sujato m-text">And that craving,</span><br />
</p>
<p id="sn22p81c9p12">
<span class="pali m-text">sāpi vedanā …</span><br />
<span class="sujato m-text">that feeling,</span><br />
</p>
<p id="sn22p81c9p13">
<span class="pali m-text">sopi phasso …</span><br />
<span class="sujato m-text">that contact,</span><br />
</p>
<p id="sn22p81c9p14">
<span class="pali m-text">sāpi avijjā aniccā saṅkhatā paṭiccasamuppannā.</span><br />
<span class="sujato m-text">and that ignorance are also impermanent, conditioned, and dependently originated.</span><br />
</p>
<p id="sn22p81c9p15">
<span class="pali m-text">Evaṁ kho, bhikkhave, jānato evaṁ passato anantarā āsavānaṁ khayo hoti.</span><br />
<span class="sujato m-text">That’s how you should know and see in order to end the defilements in the present life.</span><br />
</p>
<p id="sn22p81c10p1">
<span class="pali m-text">Na heva kho rūpaṁ attato samanupassati,</span><br />
<span class="sujato m-text">Perhaps they don’t regard form</span><br />
</p>
<p id="sn22p81c10p2">
<span class="pali m-text">na vedanaṁ attato samanupassati,</span><br />
<span class="sujato m-text">or feeling</span><br />
</p>
<p id="sn22p81c10p3">
<span class="pali m-text">na saññaṁ …</span><br />
<span class="sujato m-text">or perception</span><br />
</p>
<p id="sn22p81c10p4">
<span class="pali m-text">na saṅkhāre …</span><br />
<span class="sujato m-text">or choices</span><br />
</p>
<p id="sn22p81c10p5">
<span class="pali m-text">na viññāṇaṁ attato samanupassati;</span><br />
<span class="sujato m-text">or consciousness as self.</span><br />
</p>
<p id="sn22p81c10p6">
<span class="pali m-text">api ca kho evaṁdiṭṭhi hoti:</span><br />
<span class="sujato m-text">Still, they have such a view:</span><br />
</p>
<p id="sn22p81c10p7">
<span class="pali m-text">‘so attā so loko, so pecca bhavissāmi nicco dhuvo sassato avipariṇāmadhammo’ti.</span><br />
<span class="sujato m-text">‘The self and the cosmos are one and the same. After passing away I will be permanent, everlasting, eternal, and imperishable.’</span><br />
</p>
<p id="sn22p81c10p8">
<span class="pali m-text">Yā kho pana sā, bhikkhave, sassatadiṭṭhi saṅkhāro so.</span><br />
<span class="sujato m-text">But that eternalist view is just a conditioned phenomenon.</span><br />
</p>
<p id="sn22p81c10p9">
<span class="pali m-text">So pana saṅkhāro kiṁnidāno …pe…</span><br />
<span class="sujato m-text">And what’s the source of that conditioned phenomenon? …</span><br />
</p>
<p id="sn22p81c10p10">
<span class="pali m-text">evampi kho, bhikkhave, jānato evaṁ passato anantarā āsavānaṁ khayo hoti.</span><br />
<span class="sujato m-text">That’s how you should know and see in order to end the defilements in the present life.</span><br />
</p>
<p id="sn22p81c11p1">
<span class="pali m-text">Na heva kho rūpaṁ attato samanupassati,</span><br />
<span class="sujato m-text">Perhaps they don’t regard form</span><br />
</p>
<p id="sn22p81c11p2">
<span class="pali m-text">na vedanaṁ …</span><br />
<span class="sujato m-text">or feeling</span><br />
</p>
<p id="sn22p81c11p3">
<span class="pali m-text">na saññaṁ …</span><br />
<span class="sujato m-text">or perception</span><br />
</p>
<p id="sn22p81c11p4">
<span class="pali m-text">na saṅkhāre …</span><br />
<span class="sujato m-text">or choices</span><br />
</p>
<p id="sn22p81c11p5">
<span class="pali m-text">na viññāṇaṁ attato samanupassati;</span><br />
<span class="sujato m-text">or consciousness as self.</span><br />
</p>
<p id="sn22p81c11p6">
<span class="pali m-text">nāpi evaṁdiṭṭhi hoti:</span><br />
<span class="sujato m-text">Nor do they have such a view:</span><br />
</p>
<p id="sn22p81c11p7">
<span class="pali m-text">‘so attā so loko, so pecca bhavissāmi nicco dhuvo sassato avipariṇāmadhammo’ti.</span><br />
<span class="sujato m-text">‘The self and the cosmos are one and the same. After passing away I will be permanent, everlasting, eternal, and imperishable.’</span><br />
</p>
<p id="sn22p81c11p8">
<span class="pali m-text">Api ca kho evaṁdiṭṭhi hoti:</span><br />
<span class="sujato m-text">Still, they have such a view:</span><br />
</p>
<p id="sn22p81c11p9">
<span class="pali m-text">‘no cassaṁ no ca me siyā nābhavissaṁ na me bhavissatī’ti.</span><br />
<span class="sujato m-text">‘I might not be, and it might not be mine. I will not be, and it will not be mine.’</span><br />
</p>
<p id="sn22p81c11p10">
<span class="pali m-text">Yā kho pana sā, bhikkhave, ucchedadiṭṭhi saṅkhāro so.</span><br />
<span class="sujato m-text">But that annihilationist view is just a conditioned phenomenon.</span><br />
</p>
<p id="sn22p81c11p11">
<span class="pali m-text">So pana saṅkhāro kiṁnidāno kiṁsamudayo kiṁjātiko kiṁpabhavo?</span><br />
<span class="sujato m-text">And what’s the source of that conditioned phenomenon? …</span><br />
</p>
<p id="sn22p81c11p12">
<span class="pali m-text">Avijjāsamphassajena, bhikkhave, vedayitena phuṭṭhassa assutavato puthujjanassa uppannā taṇhā;</span><br />
</p>
<p id="sn22p81c11p13">
<span class="pali m-text">tatojo so saṅkhāro.</span><br />
</p>
<p id="sn22p81c11p14">
<span class="pali m-text">Iti kho, bhikkhave, sopi saṅkhāro anicco …pe…</span><br />
</p>
<p id="sn22p81c11p15">
<span class="pali m-text">evampi kho, bhikkhave, jānato evaṁ passato anantarā āsavānaṁ khayo hoti.</span><br />
<span class="sujato m-text">That’s how you should know and see in order to end the defilements in the present life.</span><br />
</p>
<p id="sn22p81c12p1">
<span class="pali m-text">Na heva kho rūpaṁ attato samanupassati, na vedanaṁ …</span><br />
<span class="sujato m-text">Perhaps they don’t regard form or feeling</span><br />
</p>
<p id="sn22p81c12p2">
<span class="pali m-text">na saññaṁ …</span><br />
<span class="sujato m-text">or perception</span><br />
</p>
<p id="sn22p81c12p3">
<span class="pali m-text">na saṅkhāre …</span><br />
<span class="sujato m-text">or choices</span><br />
</p>
<p id="sn22p81c12p4">
<span class="pali m-text">na viññāṇaṁ attato samanupassati …pe…</span><br />
<span class="sujato m-text">or consciousness as self.</span><br />
</p>
<p id="sn22p81c12p5">
<span class="pali m-text">na viññāṇasmiṁ attato samanupassati, nāpi evaṁdiṭṭhi hoti:</span><br />
<span class="sujato m-text">Nor do they have such a view:</span><br />
</p>
<p id="sn22p81c12p6">
<span class="pali m-text">‘so attā so loko, so pecca bhavissāmi nicco dhuvo sassato avipariṇāmadhammo’ti;</span><br />
<span class="sujato m-text">‘The self and the cosmos are one and the same. After passing away I will be permanent, everlasting, eternal, and imperishable.’</span><br />
</p>
<p id="sn22p81c12p7">
<span class="pali m-text">nāpi evaṁdiṭṭhi hoti:</span><br />
<span class="sujato m-text">Nor do they have such a view:</span><br />
</p>
<p id="sn22p81c12p8">
<span class="pali m-text">‘no cassaṁ no ca me siyā nābhavissaṁ na me bhavissatī’ti;</span><br />
<span class="sujato m-text">‘I might not be, and it might not be mine. I will not be, and it will not be mine.’</span><br />
</p>
<p id="sn22p81c12p9">
<span class="pali m-text">api ca kho kaṅkhī hoti vicikicchī aniṭṭhaṅgato saddhamme.</span><br />
<span class="sujato m-text">Still, they have doubts and uncertainties. They’re undecided about the true teaching.</span><br />
</p>
<p id="sn22p81c12p10">
<span class="pali m-text">Yā kho pana sā, bhikkhave, kaṅkhitā vicikicchitā aniṭṭhaṅgatatā saddhamme saṅkhāro so.</span><br />
<span class="sujato m-text">That doubt and uncertainty, the indecision about the true teaching, is just a conditioned phenomenon.</span><br />
</p>
<p id="sn22p81c12p11">
<span class="pali m-text">So pana saṅkhāro kiṁnidāno kiṁsamudayo kiṁjātiko kiṁpabhavo?</span><br />
<span class="sujato m-text">And what’s the source of that conditioned phenomenon?</span><br />
</p>
<p id="sn22p81c12p12">
<span class="pali m-text">Avijjāsamphassajena, bhikkhave, vedayitena phuṭṭhassa assutavato puthujjanassa uppannā taṇhā;</span><br />
<span class="sujato m-text">When an unlearned ordinary person is struck by feelings born of contact with ignorance, craving arises.</span><br />
</p>
<p id="sn22p81c12p13">
<span class="pali m-text">tatojo so saṅkhāro.</span><br />
<span class="sujato m-text">That conditioned phenomenon is born from that.</span><br />
</p>
<p id="sn22p81c12p14">
<span class="pali m-text">Iti kho, bhikkhave, sopi saṅkhāro anicco saṅkhato paṭiccasamuppanno.</span><br />
<span class="sujato m-text">So that conditioned phenomenon is impermanent, conditioned, and dependently originated.</span><br />
</p>
<p id="sn22p81c12p15">
<span class="pali m-text">Sāpi taṇhā aniccā saṅkhatā paṭiccasamuppannā.</span><br />
<span class="sujato m-text">And that craving,</span><br />
</p>
<p id="sn22p81c12p16">
<span class="pali m-text">Sāpi vedanā aniccā saṅkhatā paṭiccasamuppannā.</span><br />
<span class="sujato m-text">that feeling,</span><br />
</p>
<p id="sn22p81c12p17">
<span class="pali m-text">Sopi phasso anicco saṅkhato paṭiccasamuppanno.</span><br />
<span class="sujato m-text">that contact,</span><br />
</p>
<p id="sn22p81c12p18">
<span class="pali m-text">Sāpi avijjā aniccā saṅkhatā paṭiccasamuppannā.</span><br />
<span class="sujato m-text">and that ignorance are also impermanent, conditioned, and dependently originated.</span><br />
</p>
<p id="sn22p81c12p19">
<span class="pali m-text">Evaṁ kho, bhikkhave, jānato evaṁ passato anantarā āsavānaṁ khayo hotī”ti.</span><br />
<span class="sujato m-text">That’s how you should know and see in order to end the defilements in the present life.”</span><br />
</p>
<p id="sn22p81c12p20">
<span class="pali m-text">Navamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/sn0022p0080.html">Previous</a></div>
<div class="m-col-t-6 m-text-right">
<a href="../pages/sn0022p0082.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>