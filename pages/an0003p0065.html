<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an3 &raquo; Aṅguttara Nikāya 3.65 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0003p0065.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an3-index.html">an3</a> &raquo;
          </span>
          Aṅguttara Nikāya 3.65
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0003p0064.html">Previous</a></div>
<div class="m-col-t-6 m-text-right">
<a href="https://theravadan.org/pages/an0003p0066.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 3.65</span></p>
<p id="an3p65c0p2">
<span class="pali m-text">7. Mahāvagga</span><br />
<span class="sujato m-text">7. The Great Chapter</span><br />
</p>
<section id="kesamuttisutta">
<span id="an3p65c0p3"></span><h2><span class="pali m-text">Kesamuttisutta</span></h2>
<p><span class="sujato m-text">With the Kālāmas of Kesamutta</span></p>
<p id="an3p65c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="an3p65c1p2">
<span class="pali m-text">ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena kesamuttaṁ nāma kālāmānaṁ nigamo tadavasari.</span><br />
<span class="sujato m-text">At one time the Buddha was wandering in the land of the Kosalans together with a large Saṅgha of mendicants when he arrived at a town of the Kālāmas named Kesamutta.</span><br />
</p>
<p id="an3p65c1p3">
<span class="pali m-text">Assosuṁ kho kesamuttiyā kālāmā:</span><br />
<span class="sujato m-text">The Kālāmas of Kesamutta heard:</span><br />
</p>
<p id="an3p65c1p4">
<span class="pali m-text">“samaṇo khalu, bho, gotamo sakyaputto sakyakulā pabbajito kesamuttaṁ anuppatto.</span><br />
<span class="sujato m-text">“It seems the ascetic Gotama—a Sakyan, gone forth from a Sakyan family—has arrived at Kesamutta.</span><br />
</p>
<p id="an3p65c1p5">
<span class="pali m-text">Taṁ kho pana bhavantaṁ gotamaṁ evaṁ kalyāṇo kittisaddo abbhuggato:</span><br />
<span class="sujato m-text">He has this good reputation:</span><br />
</p>
<p id="an3p65c1p6">
<span class="pali m-text">‘itipi so bhagavā …pe…</span><br />
<span class="sujato m-text">‘That Blessed One is perfected, a fully awakened Buddha …’</span><br />
</p>
<p id="an3p65c1p7">
<span class="pali m-text">sādhu kho pana tathārūpānaṁ arahataṁ dassanaṁ hotī’”ti.</span><br />
<span class="sujato m-text">It’s good to see such perfected ones.”</span><br />
</p>
<p id="an3p65c2p1">
<span class="pali m-text">Atha kho kesamuttiyā kālāmā yena bhagavā tenupasaṅkamiṁsu; upasaṅkamitvā appekacce bhagavantaṁ abhivādetvā ekamantaṁ nisīdiṁsu, appekacce bhagavatā saddhiṁ sammodiṁsu, sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu, appekacce yena bhagavā tenañjaliṁ paṇāmetvā ekamantaṁ nisīdiṁsu, appekacce nāmagottaṁ sāvetvā ekamantaṁ nisīdiṁsu, appekacce tuṇhībhūtā ekamantaṁ nisīdiṁsu. Ekamantaṁ nisinnā kho te kesamuttiyā kālāmā bhagavantaṁ etadavocuṁ:</span><br />
<span class="sujato m-text">Then the Kālāmas went up to the Buddha. Before sitting down to one side, some bowed, some exchanged greetings and polite conversation, some held up their joined palms toward the Buddha, some announced their name and clan, while some kept silent. Seated to one side the Kālāmas said to the Buddha:</span><br />
</p>
<p id="an3p65c3p1">
<span class="pali m-text">“Santi, bhante, eke samaṇabrāhmaṇā kesamuttaṁ āgacchanti.</span><br />
<span class="sujato m-text">“There are, sir, some ascetics and brahmins who come to Kesamutta.</span><br />
</p>
<p id="an3p65c3p2">
<span class="pali m-text">Te sakaṁyeva vādaṁ dīpenti jotenti, parappavādaṁ pana khuṁsenti vambhenti paribhavanti omakkhiṁ karonti.</span><br />
<span class="sujato m-text">They explain and promote only their own doctrine, while they attack, badmouth, disparage, and smear the doctrines of others.</span><br />
</p>
<p id="an3p65c3p3">
<span class="pali m-text">Aparepi, bhante, eke samaṇabrāhmaṇā kesamuttaṁ āgacchanti.</span><br />
<span class="sujato m-text">Then some other ascetics and brahmins come to Kesamutta.</span><br />
</p>
<p id="an3p65c3p4">
<span class="pali m-text">Tepi sakaṁyeva vādaṁ dīpenti jotenti, parappavādaṁ pana khuṁsenti vambhenti paribhavanti omakkhiṁ karonti.</span><br />
<span class="sujato m-text">They too explain and promote only their own doctrine, while they attack, badmouth, disparage, and smear the doctrines of others.</span><br />
</p>
<p id="an3p65c3p5">
<span class="pali m-text">Tesaṁ no, bhante, amhākaṁ hoteva kaṅkhā hoti vicikicchā:</span><br />
<span class="sujato m-text">So, sir, we’re doubting and uncertain:</span><br />
</p>
<p id="an3p65c3p6">
<span class="pali m-text">‘ko su nāma imesaṁ bhavataṁ samaṇabrāhmaṇānaṁ saccaṁ āha, ko musā’”ti?</span><br />
<span class="sujato m-text">‘I wonder who of these respected ascetics and brahmins speaks the truth, and who speaks falsehood?’”</span><br />
</p>
<p id="an3p65c3p7">
<span class="pali m-text">“Alañhi vo, kālāmā, kaṅkhituṁ alaṁ vicikicchituṁ.</span><br />
<span class="sujato m-text">“It is enough, Kālāmas, for you to be doubting and uncertain.</span><br />
</p>
<p id="an3p65c3p8">
<span class="pali m-text">Kaṅkhanīyeva pana vo ṭhāne vicikicchā uppannā.</span><br />
<span class="sujato m-text">Doubt has come up in you about an uncertain matter.</span><br />
</p>
<p id="an3p65c4p1">
<span class="pali m-text">Etha tumhe, kālāmā, mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā samaṇo no garūti.</span><br />
<span class="sujato m-text">Please, Kālāmas, don’t go by oral transmission, don’t go by lineage, don’t go by testament, don’t go by canonical authority, don’t rely on logic, don’t rely on inference, don’t go by reasoned train of thought, don’t go by the acceptance of a view after deliberation, don’t go by the appearance of competence, and don’t think ‘The ascetic is our respected teacher.’</span><br />
</p>
<p id="an3p65c4p2">
<span class="pali m-text">Yadā tumhe, kālāmā, attanāva jāneyyātha:</span><br />
<span class="sujato m-text">But when you know for yourselves:</span><br />
</p>
<p id="an3p65c4p3">
<span class="pali m-text">‘ime dhammā akusalā, ime dhammā sāvajjā, ime dhammā viññugarahitā, ime dhammā samattā samādinnā ahitāya dukkhāya saṁvattantī’ti, atha tumhe, kālāmā, pajaheyyātha.</span><br />
<span class="sujato m-text">‘These things are unskillful, blameworthy, criticized by sensible people, and when you undertake them, they lead to harm and suffering’, then you should give them up.</span><br />
</p>
<p id="an3p65c5p1">
<span class="pali m-text">Taṁ kiṁ maññatha, kālāmā,</span><br />
<span class="sujato m-text">What do you think, Kālāmas?</span><br />
</p>
<p id="an3p65c5p2">
<span class="pali m-text">lobho purisassa ajjhattaṁ uppajjamāno uppajjati hitāya vā ahitāya vā”ti?</span><br />
<span class="sujato m-text">Does greed come up in a person for their welfare or harm?”</span><br />
</p>
<p id="an3p65c6p1">
<span class="pali m-text">“Ahitāya, bhante”.</span><br />
<span class="sujato m-text">“Harm, sir.”</span><br />
</p>
<p id="an3p65c7p1">
<span class="pali m-text">“Luddho panāyaṁ, kālāmā, purisapuggalo lobhena abhibhūto pariyādinnacitto pāṇampi hanati, adinnampi ādiyati, paradārampi gacchati, musāpi bhaṇati, parampi tathattāya samādapeti, yaṁ sa hoti dīgharattaṁ ahitāya dukkhāyā”ti.</span><br />
<span class="sujato m-text">“A greedy individual, overcome by greed, kills living creatures, steals, commits adultery, lies, and encourages others to do the same. Is that for their lasting harm and suffering?”</span><br />
</p>
<p id="an3p65c8p1">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an3p65c9p1">
<span class="pali m-text">“Taṁ kiṁ maññatha, kālāmā,</span><br />
<span class="sujato m-text">“What do you think, Kālāmas?</span><br />
</p>
<p id="an3p65c9p2">
<span class="pali m-text">doso purisassa ajjhattaṁ uppajjamāno uppajjati hitāya vā ahitāya vā”ti?</span><br />
<span class="sujato m-text">Does hate come up in a person for their welfare or harm?”</span><br />
</p>
<p id="an3p65c10p1">
<span class="pali m-text">“Ahitāya, bhante”.</span><br />
<span class="sujato m-text">“Harm, sir.”</span><br />
</p>
<p id="an3p65c11p1">
<span class="pali m-text">“Duṭṭho panāyaṁ, kālāmā, purisapuggalo dosena abhibhūto pariyādinnacitto pāṇampi hanati, adinnampi ādiyati, paradārampi gacchati, musāpi bhaṇati, parampi tathattāya samādapeti, yaṁ sa hoti dīgharattaṁ ahitāya dukkhāyā”ti.</span><br />
<span class="sujato m-text">“A hateful individual, overcome by hate, kills living creatures, steals, commits adultery, lies, and encourages others to do the same. Is that for their lasting harm and suffering?”</span><br />
</p>
<p id="an3p65c12p1">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an3p65c13p1">
<span class="pali m-text">“Taṁ kiṁ maññatha, kālāmā,</span><br />
<span class="sujato m-text">“What do you think, Kālāmas?</span><br />
</p>
<p id="an3p65c13p2">
<span class="pali m-text">moho purisassa ajjhattaṁ uppajjamāno uppajjati hitāya vā ahitāya vā”ti?</span><br />
<span class="sujato m-text">Does delusion come up in a person for their welfare or harm?”</span><br />
</p>
<p id="an3p65c14p1">
<span class="pali m-text">“Ahitāya, bhante”.</span><br />
<span class="sujato m-text">“Harm, sir.”</span><br />
</p>
<p id="an3p65c15p1">
<span class="pali m-text">“Mūḷho panāyaṁ, kālāmā, purisapuggalo mohena abhibhūto pariyādinnacitto pāṇampi hanati, adinnampi ādiyati, paradārampi gacchati, musāpi bhaṇati, parampi tathattāya samādapeti, yaṁ sa hoti dīgharattaṁ ahitāya dukkhāyā”ti.</span><br />
<span class="sujato m-text">“A deluded individual, overcome by delusion, kills living creatures, steals, commits adultery, lies, and encourages others to do the same. Is that for their lasting harm and suffering?”</span><br />
</p>
<p id="an3p65c16p1">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an3p65c17p1">
<span class="pali m-text">“Taṁ kiṁ maññatha, kālāmā, ime dhammā kusalā vā akusalā vā”ti?</span><br />
<span class="sujato m-text">“What do you think, Kālāmas, are these things skillful or unskillful?”</span><br />
</p>
<p id="an3p65c18p1">
<span class="pali m-text">“Akusalā, bhante”.</span><br />
<span class="sujato m-text">“Unskillful, sir.”</span><br />
</p>
<p id="an3p65c19p1">
<span class="pali m-text">“Sāvajjā vā anavajjā vā”ti?</span><br />
<span class="sujato m-text">“Blameworthy or blameless?”</span><br />
</p>
<p id="an3p65c20p1">
<span class="pali m-text">“Sāvajjā, bhante”.</span><br />
<span class="sujato m-text">“Blameworthy, sir.”</span><br />
</p>
<p id="an3p65c21p1">
<span class="pali m-text">“Viññugarahitā vā viññuppasatthā vā”ti?</span><br />
<span class="sujato m-text">“Criticized or praised by sensible people?”</span><br />
</p>
<p id="an3p65c22p1">
<span class="pali m-text">“Viññugarahitā, bhante”.</span><br />
<span class="sujato m-text">“Criticized by sensible people, sir.”</span><br />
</p>
<p id="an3p65c23p1">
<span class="pali m-text">“Samattā samādinnā ahitāya dukkhāya saṁvattanti, no vā?</span><br />
<span class="sujato m-text">“When you undertake them, do they lead to harm and suffering, or not?</span><br />
</p>
<p id="an3p65c23p2">
<span class="pali m-text">Kathaṁ vā ettha hotī”ti?</span><br />
<span class="sujato m-text">Or how do you see this?”</span><br />
</p>
<p id="an3p65c24p1">
<span class="pali m-text">“Samattā, bhante, samādinnā ahitāya dukkhāya saṁvattantīti.</span><br />
<span class="sujato m-text">“When you undertake them, they lead to harm and suffering.</span><br />
</p>
<p id="an3p65c24p2">
<span class="pali m-text">Evaṁ no ettha hotī”ti.</span><br />
<span class="sujato m-text">That’s how we see it.”</span><br />
</p>
<p id="an3p65c25p1">
<span class="pali m-text">“Iti kho, kālāmā, yaṁ taṁ avocumhā:</span><br />
<span class="sujato m-text">“So, Kālāmas, when I said:</span><br />
</p>
<p id="an3p65c25p2">
<span class="pali m-text">‘etha tumhe, kālāmā.</span><br />
<span class="sujato m-text">‘Please,</span><br />
</p>
<p id="an3p65c25p3">
<span class="pali m-text">Mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā samaṇo no garūti.</span><br />
<span class="sujato m-text">don’t go by oral transmission, don’t go by lineage, don’t go by testament, don’t go by canonical authority, don’t rely on logic, don’t rely on inference, don’t go by reasoned train of thought, don’t go by the acceptance of a view after deliberation, don’t go by the appearance of competence, and don’t think “The ascetic is our respected teacher.”</span><br />
</p>
<p id="an3p65c25p4">
<span class="pali m-text">Yadā tumhe kālāmā attanāva jāneyyātha:</span><br />
<span class="sujato m-text">But when you know for yourselves:</span><br />
</p>
<p id="an3p65c25p5">
<span class="pali m-text">“ime dhammā akusalā, ime dhammā sāvajjā, ime dhammā viññugarahitā, ime dhammā samattā samādinnā ahitāya dukkhāya saṁvattantīti, atha tumhe, kālāmā, pajaheyyāthā”’ti,</span><br />
<span class="sujato m-text">“These things are unskillful, blameworthy, criticized by sensible people, and when you undertake them, they lead to harm and suffering”, then you should give them up.’</span><br />
</p>
<p id="an3p65c25p6">
<span class="pali m-text">iti yaṁ taṁ vuttaṁ, idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="an3p65c26p1">
<span class="pali m-text">Etha tumhe, kālāmā, mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā samaṇo no garūti.</span><br />
<span class="sujato m-text">Please, Kālāmas, don’t go by oral transmission, don’t go by lineage, don’t go by testament, don’t go by canonical authority, don’t rely on logic, don’t rely on inference, don’t go by reasoned train of thought, don’t go by the acceptance of a view after deliberation, don’t go by the appearance of competence, and don’t think ‘The ascetic is our respected teacher.’</span><br />
</p>
<p id="an3p65c26p2">
<span class="pali m-text">Yadā tumhe, kālāmā, attanāva jāneyyātha:</span><br />
<span class="sujato m-text">But when you know for yourselves:</span><br />
</p>
<p id="an3p65c26p3">
<span class="pali m-text">‘ime dhammā kusalā, ime dhammā anavajjā, ime dhammā viññuppasatthā, ime dhammā samattā samādinnā hitāya sukhāya saṁvattantī’ti, atha tumhe, kālāmā, upasampajja vihareyyātha.</span><br />
<span class="sujato m-text">‘These things are skillful, blameless, praised by sensible people, and when you undertake them, they lead to welfare and happiness’, then you should acquire them and keep them.</span><br />
</p>
<p id="an3p65c27p1">
<span class="pali m-text">Taṁ kiṁ maññatha, kālāmā,</span><br />
<span class="sujato m-text">What do you think, Kālāmas?</span><br />
</p>
<p id="an3p65c27p2">
<span class="pali m-text">alobho purisassa ajjhattaṁ uppajjamāno uppajjati hitāya vā ahitāya vā”ti?</span><br />
<span class="sujato m-text">Does contentment come up in a person for their welfare or harm?”</span><br />
</p>
<p id="an3p65c28p1">
<span class="pali m-text">“Hitāya, bhante”.</span><br />
<span class="sujato m-text">“Welfare, sir.”</span><br />
</p>
<p id="an3p65c29p1">
<span class="pali m-text">“Aluddho panāyaṁ, kālāmā, purisapuggalo lobhena anabhibhūto apariyādinnacitto neva pāṇaṁ hanati, na adinnaṁ ādiyati, na paradāraṁ gacchati, na musā bhaṇati, na parampi tathattāya samādapeti, yaṁ sa hoti dīgharattaṁ hitāya sukhāyā”ti.</span><br />
<span class="sujato m-text">“An individual who is content, not overcome by greed, doesn’t kill living creatures, steal, commit adultery, lie, or encourage others to do the same. Is that for their lasting welfare and happiness?”</span><br />
</p>
<p id="an3p65c30p1">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an3p65c31p1">
<span class="pali m-text">“Taṁ kiṁ maññatha, kālāmā,</span><br />
<span class="sujato m-text">“What do you think, Kālāmas?</span><br />
</p>
<p id="an3p65c31p2">
<span class="pali m-text">adoso purisassa ajjhattaṁ uppajjamāno uppajjati …pe…</span><br />
<span class="sujato m-text">Does love come up in a person for their welfare or harm? …</span><br />
</p>
<p id="an3p65c31p3">
<span class="pali m-text">amoho purisassa ajjhattaṁ uppajjamāno uppajjati …pe…</span><br />
<span class="sujato m-text">Does understanding come up in a person for their welfare or harm? …</span><br />
</p>
<p id="an3p65c31p4">
<span class="pali m-text">hitāya sukhāyā”ti.</span><br />
<span class="sujato m-text">Is that for their lasting welfare and happiness?”</span><br />
</p>
<p id="an3p65c32p1">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an3p65c33p1">
<span class="pali m-text">“Taṁ kiṁ maññatha, kālāmā, ime dhammā kusalā vā akusalā vā”ti?</span><br />
<span class="sujato m-text">“What do you think, Kālāmas, are these things skillful or unskillful?”</span><br />
</p>
<p id="an3p65c34p1">
<span class="pali m-text">“Kusalā, bhante”.</span><br />
<span class="sujato m-text">“Skillful, sir.”</span><br />
</p>
<p id="an3p65c35p1">
<span class="pali m-text">“Sāvajjā vā anavajjā vā”ti?</span><br />
<span class="sujato m-text">“Blameworthy or blameless?”</span><br />
</p>
<p id="an3p65c36p1">
<span class="pali m-text">“Anavajjā, bhante”.</span><br />
<span class="sujato m-text">“Blameless, sir.”</span><br />
</p>
<p id="an3p65c37p1">
<span class="pali m-text">“Viññugarahitā vā viññuppasatthā vā”ti?</span><br />
<span class="sujato m-text">“Criticized or praised by sensible people?”</span><br />
</p>
<p id="an3p65c38p1">
<span class="pali m-text">“Viññuppasatthā, bhante”.</span><br />
<span class="sujato m-text">“Praised by sensible people, sir.”</span><br />
</p>
<p id="an3p65c39p1">
<span class="pali m-text">“Samattā samādinnā hitāya sukhāya saṁvattanti no vā?</span><br />
<span class="sujato m-text">“When you undertake them, do they lead to welfare and happiness, or not?</span><br />
</p>
<p id="an3p65c39p2">
<span class="pali m-text">Kathaṁ vā ettha hotī”ti?</span><br />
<span class="sujato m-text">Or how do you see this?”</span><br />
</p>
<p id="an3p65c40p1">
<span class="pali m-text">“Samattā, bhante, samādinnā hitāya sukhāya saṁvattanti.</span><br />
<span class="sujato m-text">“When you undertake them, they lead to welfare and happiness.</span><br />
</p>
<p id="an3p65c40p2">
<span class="pali m-text">Evaṁ no ettha hotī”ti.</span><br />
<span class="sujato m-text">That’s how we see it.”</span><br />
</p>
<p id="an3p65c41p1">
<span class="pali m-text">“Iti kho, kālāmā, yaṁ taṁ avocumhā:</span><br />
<span class="sujato m-text">“So, Kālāmas, when I said:</span><br />
</p>
<p id="an3p65c41p2">
<span class="pali m-text">‘etha tumhe, kālāmā.</span><br />
<span class="sujato m-text">‘Please,</span><br />
</p>
<p id="an3p65c41p3">
<span class="pali m-text">Mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā samaṇo no garūti.</span><br />
<span class="sujato m-text">don’t go by oral transmission, don’t go by lineage, don’t go by testament, don’t go by canonical authority, don’t rely on logic, don’t rely on inference, don’t go by reasoned train of thought, don’t go by the acceptance of a view after deliberation, don’t go by the appearance of competence, and don’t think “The ascetic is our respected teacher.”</span><br />
</p>
<p id="an3p65c41p4">
<span class="pali m-text">Yadā tumhe, kālāmā, attanāva jāneyyātha—</span><br />
<span class="sujato m-text">But when you know for yourselves:</span><br />
</p>
<p id="an3p65c41p5">
<span class="pali m-text">ime dhammā kusalā, ime dhammā anavajjā, ime dhammā viññuppasatthā, ime dhammā samattā samādinnā hitāya sukhāya saṁvattantīti, atha tumhe, kālāmā, upasampajja vihareyyāthā’ti,</span><br />
<span class="sujato m-text">“These things are skillful, blameless, praised by sensible people, and when you undertake them, they lead to welfare and happiness”, then you should acquire them and keep them.’</span><br />
</p>
<p id="an3p65c41p6">
<span class="pali m-text">iti yaṁ taṁ vuttaṁ idametaṁ paṭicca vuttaṁ.</span><br />
<span class="sujato m-text">That’s what I said, and this is why I said it.</span><br />
</p>
<p id="an3p65c42p1">
<span class="pali m-text">Sa kho so, kālāmā, ariyasāvako evaṁ vigatābhijjho vigatabyāpādo asammūḷho sampajāno patissato mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjhena pharitvā viharati.</span><br />
<span class="sujato m-text">Then that noble disciple is rid of desire, rid of ill will, unconfused, aware, and mindful. They meditate spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will.</span><br />
</p>
<p id="an3p65c42p2">
<span class="pali m-text">Karuṇāsahagatena cetasā …pe…</span><br />
<span class="sujato m-text">They meditate spreading a heart full of compassion to one direction, and to the second, and to the third, and to the fourth. In the same way above, below, across, everywhere, all around, they spread a heart full of compassion to the whole world—abundant, expansive, limitless, free of enmity and ill will.</span><br />
</p>
<p id="an3p65c42p3">
<span class="pali m-text">muditāsahagatena cetasā …pe…</span><br />
<span class="sujato m-text">They meditate spreading a heart full of rejoicing to one direction, and to the second, and to the third, and to the fourth. In the same way above, below, across, everywhere, all around, they spread a heart full of rejoicing to the whole world—abundant, expansive, limitless, free of enmity and ill will.</span><br />
</p>
<p id="an3p65c42p4">
<span class="pali m-text">upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjhena pharitvā viharati.</span><br />
<span class="sujato m-text">They meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will.</span><br />
</p>
<p id="an3p65c43p1">
<span class="pali m-text">Sa kho so, kālāmā, ariyasāvako evaṁ averacitto evaṁ abyāpajjhacitto evaṁ asaṅkiliṭṭhacitto evaṁ visuddhacitto.</span><br />
<span class="sujato m-text">When that noble disciple has a mind that’s free of enmity and ill will, uncorrupted and purified,</span><br />
</p>
<p id="an3p65c43p2">
<span class="pali m-text">Tassa diṭṭheva dhamme cattāro assāsā adhigatā honti.</span><br />
<span class="sujato m-text">they’ve won four consolations in the present life.</span><br />
</p>
<p id="an3p65c43p3">
<span class="pali m-text">‘Sace kho pana atthi paro loko, atthi sukatadukkaṭānaṁ kammānaṁ phalaṁ vipāko, athāhaṁ kāyassa bhedā paraṁ maraṇā sugatiṁ saggaṁ lokaṁ upapajjissāmī’ti, ayamassa paṭhamo assāso adhigato hoti.</span><br />
<span class="sujato m-text">‘If it turns out there is another world, and good and bad deeds have a result, then—when the body breaks up, after death—I’ll be reborn in a good place, a heavenly realm.’ This is the first consolation they’ve won.</span><br />
</p>
<p id="an3p65c44p1">
<span class="pali m-text">‘Sace kho pana natthi paro loko, natthi sukatadukkaṭānaṁ kammānaṁ phalaṁ vipāko, athāhaṁ diṭṭheva dhamme averaṁ abyāpajjhaṁ anīghaṁ sukhiṁ attānaṁ pariharāmī’ti, ayamassa dutiyo assāso adhigato hoti.</span><br />
<span class="sujato m-text">‘If it turns out there is no other world, and good and bad deeds don’t have a result, then in the present life I’ll keep myself free of enmity and ill will, untroubled and happy.’ This is the second consolation they’ve won.</span><br />
</p>
<p id="an3p65c45p1">
<span class="pali m-text">‘Sace kho pana karoto karīyati pāpaṁ, na kho panāhaṁ kassaci pāpaṁ cetemi.</span><br />
<span class="sujato m-text">‘If it turns out that bad things happen to people who do bad things, then since I have no bad intentions,</span><br />
</p>
<p id="an3p65c45p2">
<span class="pali m-text">Akarontaṁ kho pana maṁ pāpakammaṁ kuto dukkhaṁ phusissatī’ti, ayamassa tatiyo assāso adhigato hoti.</span><br />
<span class="sujato m-text">and since I’m not doing anything bad, how can suffering touch me?’ This is the third consolation they’ve won.</span><br />
</p>
<p id="an3p65c46p1">
<span class="pali m-text">‘Sace kho pana karoto na karīyati pāpaṁ, athāhaṁ ubhayeneva visuddhaṁ attānaṁ samanupassāmī’ti, ayamassa catuttho assāso adhigato hoti.</span><br />
<span class="sujato m-text">‘If it turns out that bad things don’t happen to people who do bad things, then I still see myself pure on both sides.’ This is the fourth consolation they’ve won.</span><br />
</p>
<p id="an3p65c47p1">
<span class="pali m-text">Sa kho so, kālāmā, ariyasāvako evaṁ averacitto evaṁ abyāpajjhacitto evaṁ asaṅkiliṭṭhacitto evaṁ visuddhacitto.</span><br />
<span class="sujato m-text">When that noble disciple has a mind that’s free of enmity and ill will, undefiled and purified,</span><br />
</p>
<p id="an3p65c47p2">
<span class="pali m-text">Tassa diṭṭheva dhamme ime cattāro assāsā adhigatā hontī”ti.</span><br />
<span class="sujato m-text">they’ve won these four consolations in the present life.”</span><br />
</p>
<p id="an3p65c48p1">
<span class="pali m-text">“Evametaṁ, bhagavā, evametaṁ, sugata.</span><br />
<span class="sujato m-text">“That’s so true, Blessed One! That’s so true, Holy One!</span><br />
</p>
<p id="an3p65c48p2">
<span class="pali m-text">Sa kho so, bhante, ariyasāvako evaṁ averacitto evaṁ abyāpajjhacitto evaṁ asaṅkiliṭṭhacitto evaṁ visuddhacitto.</span><br />
<span class="sujato m-text">When that noble disciple has a mind that’s free of enmity and ill will, undefiled and purified,</span><br />
</p>
<p id="an3p65c48p3">
<span class="pali m-text">Tassa diṭṭheva dhamme cattāro assāsā adhigatā honti.</span><br />
<span class="sujato m-text">they’ve won these four consolations in the present life. …</span><br />
</p>
<p id="an3p65c48p4">
<span class="pali m-text">‘Sace kho pana atthi paro loko, atthi sukatadukkaṭānaṁ kammānaṁ phalaṁ vipāko, athāhaṁ kāyassa bhedā paraṁ maraṇā sugatiṁ saggaṁ lokaṁ upapajjissāmī’ti, ayamassa paṭhamo assāso adhigato hoti.</span><br />
</p>
<p id="an3p65c49p1">
<span class="pali m-text">‘Sace kho pana natthi paro loko, natthi sukatadukkaṭānaṁ kammānaṁ phalaṁ vipāko, athāhaṁ diṭṭheva dhamme averaṁ abyāpajjhaṁ anīghaṁ sukhiṁ attānaṁ pariharāmī’ti, ayamassa dutiyo assāso adhigato hoti.</span><br />
</p>
<p id="an3p65c50p1">
<span class="pali m-text">‘Sace kho pana karoto karīyati pāpaṁ, na kho panāhaṁ kassaci pāpaṁ cetemi, akarontaṁ kho pana maṁ pāpakammaṁ kuto dukkhaṁ phusissatī’ti, ayamassa tatiyo assāso adhigato hoti.</span><br />
</p>
<p id="an3p65c51p1">
<span class="pali m-text">‘Sace kho pana karoto na karīyati pāpaṁ, athāhaṁ ubhayeneva visuddhaṁ attānaṁ samanupassāmī’ti, ayamassa catuttho assāso adhigato hoti.</span><br />
</p>
<p id="an3p65c52p1">
<span class="pali m-text">Sa kho so, bhante, ariyasāvako evaṁ averacitto evaṁ abyāpajjhacitto evaṁ asaṅkiliṭṭhacitto evaṁ visuddhacitto.</span><br />
</p>
<p id="an3p65c52p2">
<span class="pali m-text">Tassa diṭṭheva dhamme ime cattāro assāsā adhigatā honti.</span><br />
</p>
<p id="an3p65c53p1">
<span class="pali m-text">Abhikkantaṁ, bhante …pe…</span><br />
<span class="sujato m-text">Excellent, sir! Excellent! …</span><br />
</p>
<p id="an3p65c53p2">
<span class="pali m-text">ete mayaṁ, bhante, bhagavantaṁ saraṇaṁ gacchāma dhammañca bhikkhusaṅghañca.</span><br />
<span class="sujato m-text">We go for refuge to Mister Gotama, to the teaching, and to the mendicant Saṅgha.</span><br />
</p>
<p id="an3p65c53p3">
<span class="pali m-text">Upāsake no, bhante, bhagavā dhāretu ajjatagge pāṇupete saraṇaṁ gate”ti.</span><br />
<span class="sujato m-text">From this day forth, may the Buddha remember us as lay followers who have gone for refuge for life.”</span><br />
</p>
<p id="an3p65c53p4">
<span class="pali m-text">Pañcamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0003p0064.html">Previous</a></div>
<div class="m-col-t-6 m-text-right">
<a href="https://theravadan.org/pages/an0003p0066.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>