{
"pra/pts/sutta/pdhp/pdhp0001-0013":{
"root":{
"pdhp1:0.0":{
"verse":"Patna Dharmapada "
},
"pdhp1:0.1":{
"verse":"1. Jama "
},
"pdhp1:0.2":{
"verse":"siddhaṁ namaḥ sarvvabuddhadharmmāryyasaṅghebhyaḥ "
},
"pdhp1:1":{
"verse":"manopūrvvaṁgamā dhammā manośreṣṭhā manojavā । "
},
"pdhp1:2":{
"verse":"manasā ca praduṣṭena bhāṣate vā karoti vā । "
},
"pdhp1:3":{
"verse":"tato naṁ dukham anneti cakram vā vahato padaṁ ।। "
},
"pdhp2:1":{
"verse":"manopūrvvaṁgamā dhammā manośreṣṭhā manojavā । "
},
"pdhp2:2":{
"verse":"manasā ca prasannena bhāṣate vā karoti vā । "
},
"pdhp2:3":{
"verse":"tato naṁ sukham anneti cchāyā vā anapāyinī ।। "
},
"pdhp3:1":{
"verse":"iha śocati precca śocati pāpakammo ubhayattha śocati । "
},
"pdhp3:2":{
"verse":"so śocati so vihaṁnyati dṛṣṭā kammakileśam āttano ।। "
},
"pdhp4:1":{
"verse":"iha nandati precca nandati katapuṁño ubhayattha nandati । "
},
"pdhp4:2":{
"verse":"so nandati dati dṛṣṭā kammaviśuddhim āttano ।। "
},
"pdhp5:1":{
"verse":"ākrośi maṁ avadhi maṁ ajini maṁ ahāsi me । "
},
"pdhp5:2":{
"verse":"ye tāni upanahyanti veraṁ tesaṁ na śāmyati ।। "
},
"pdhp6:1":{
"verse":"ākrośi maṁ avadhi maṁ ajini maṁ ahāsi me । "
},
"pdhp6:2":{
"verse":"ye tāni nopanahyanti veraṁ tesaṁ upaśāmyati ।। "
},
"pdhp7:1":{
"verse":"śubhā ’nupaśśiṁ viharantaṁ indriyesu asaṁvṛtaṁ । "
},
"pdhp7:2":{
"verse":"bhojanamhi amāttaṁñū kuśīdaṁ hīnavīriyaṁ ।। "
},
"pdhp7:3":{
"verse":"taṁ ve prasahate māro vāto rukkham va dubbalaṁ । "
},
"pdhp8:1":{
"verse":"aśubhānupaśśiṁ viharantaṁ indriyeṣu susaṁvṛtaṁ ।। "
},
"pdhp8:2":{
"verse":"bhojanamhi ca māttraṁñū saddhaṁ āraddhavīriyaṁ । "
},
"pdhp8:3":{
"verse":"taṁ ve na prasahate māro vāto śelaṁ va parvvataṁ ।। "
},
"pdhp9:1":{
"verse":"sace labheyā nipakaṁ sapraṁñaṁ sāddhiṁcaraṁ sādhuvihāradhīraṁ । "
},
"pdhp9:2":{
"verse":"adhibhūya sabbāṇi pariśravāṇi careyā tenāttamano satīmā ।। "
},
"pdhp10:1":{
"verse":"no ce labheyā nipakaṁ sapraṁñaṁ sāddhiṁcaraṁ sādhuvihāradhīraṁ । "
},
"pdhp10:2":{
"verse":"rājā va rāṣṭaṁ vijitaṁ prahāya eko ccare mātaṁgāranne va nāgo ।। "
},
"pdhp11:1":{
"verse":"ekassa caritaṁ śreyo nāsti bāle bitīyatā । "
},
"pdhp11:2":{
"verse":"eko ccare na ca pāpāni kayirā appussuko mātaṁgāranne va nāgo ।। "
},
"pdhp12:1":{
"verse":"chandadoṣabhayā mohā yo dhammaṁ ativattati । "
},
"pdhp12:2":{
"verse":"nīhīrate tassa yaśo kālapakkhe va candramā ।। "
},
"pdhp13:1":{
"verse":"chandadoṣabhayā mohā yo dhammaṁ nātivattati । "
},
"pdhp13:2":{
"verse":"āpūrate tassa yaśo śuklapakkhe va candramā ।। "
},
"pdhp13:3":{
"verse":"Jamavarggaḥ "
}
}
},
"pra/pts/sutta/pdhp/pdhp0014-0033":{
"root":{
"pdhp14:0.0":{
"verse":"Patna Dharmapada "
},
"pdhp14:0.1":{
"verse":"2. Apramāda "
},
"pdhp14:1":{
"verse":"apramādo amatapadaṁ pramādo maccuno padaṁ । "
},
"pdhp14:2":{
"verse":"apramattā na mrīyanti ye pramattā yathā matā ।। "
},
"pdhp15:1":{
"verse":"etaṁ viśeṣataṁ nyāttā apramādamhi paṇḍitā । "
},
"pdhp15:2":{
"verse":"apramāde pramodanti ayirāṇāṁ gocare ratā ।। "
},
"pdhp16:1":{
"verse":"te jhāyino sātatikā niccaṁ dṛḍhaparākramā । "
},
"pdhp16:2":{
"verse":"phusanti dhīrā nibbāṇaṁ yogacchemaṁ anuttaraṁ ।। "
},
"pdhp17:1":{
"verse":"pramādam anuyuñjanti bālā dummedhino janā । "
},
"pdhp17:2":{
"verse":"apramādan tu medhāvī dhanaṁ śreṣṭhaṁ va rakkhati ।। "
},
"pdhp18:1":{
"verse":"apramatto pramattesu suttesu bahujāgaro । "
},
"pdhp18:2":{
"verse":"abalāśśam va śīghrāśśo hettā yāti sumedhaso ।। "
},
"pdhp19:1":{
"verse":"pramādam apramādena yadā nudati paṇḍito । "
},
"pdhp19:2":{
"verse":"praṁñāprāsādam āruyha aśoko śokiniṁ prajāṁ । "
},
"pdhp19:3":{
"verse":"parvvataṭṭho va bhoma ’ṭṭhe dhīro bāle avecchati ।। "
},
"pdhp20:1":{
"verse":"pūrvve cāpi pramajjittā yo pacchā na pramajjati । "
},
"pdhp20:2":{
"verse":"so imaṁ lokaṁ prabhāseti abhramutto va candramā ।। "
},
"pdhp21:1":{
"verse":"pūrvve cāpi pramajjittā yo pacchā na pramajjati । "
},
"pdhp21:2":{
"verse":"so imāṁ visattikāṁ loke sato samativattati ।। "
},
"pdhp22:1":{
"verse":"apramādagaru bhikkhū pramāde bhayadaṁśino । "
},
"pdhp22:2":{
"verse":"abhavvo parihāṇāya nibbāṇasseva santike ।। "
},
"pdhp23:1":{
"verse":"apramādagaru bhikkhū pramāde bhayadaṁśino "
},
"pdhp23:2":{
"verse":"saṁyojanam aṇutthūlaṁ dahaṁ aggīva gacchati । "
},
"pdhp24:1":{
"verse":"apramādaratā hotha saṁ cittam anurakkhatha ।। "
},
"pdhp24:2":{
"verse":"duggā uddharathāttānaṁ pake sanno va kuñjaro । "
},
"pdhp25:1":{
"verse":"apramāde pramudino nipakā śīlasaṁvṛtā ।। "
},
"pdhp25:2":{
"verse":"te ve kālena prācchanti yattha prātto na śocati । "
},
"pdhp26:1":{
"verse":"mā pramāde pramodetha na kāmaratisandhave ।। "
},
"pdhp26:2":{
"verse":"evaṁ viharan ātāpī śāntacitto ’nuddhato । "
},
"pdhp26:3":{
"verse":"cetośamatham anuyutto dukkhassantakaro siyā ।। "
},
"pdhp27:1":{
"verse":"uṭṭheyā na pramajjeyā dhammaṁ sucaritaṁ care । "
},
"pdhp27:2":{
"verse":"dhammacārī sukhaṁ śeti aśśiṁ loke paramhi ca ।। "
},
"pdhp28:1":{
"verse":"uṭṭhāṇavato satīmato śucikammassa niśāmmakāriṇo । "
},
"pdhp28:2":{
"verse":"saṁyyatassa ca dhammajīvino apramattassa yaśo ’ssa vaddhati ।। "
},
"pdhp29:1":{
"verse":"uṭṭhāṇenā ’pramādena saṁyyamena damena ca । "
},
"pdhp29:2":{
"verse":"dīpaṁ kayirātha medhāvī yam ogho nādhipūrati ।। "
},
"pdhp30:1":{
"verse":"uṭṭhāṇakālamhi anuṭṭhihāno yuvā balī ālasiko upoko । "
},
"pdhp30:2":{
"verse":"saṁsannasaṁkappamano kusīdo praṁñāya māggaṁ alaso na yeti ।। "
},
"pdhp31:1":{
"verse":"hīnaṁ dhammaṁ na seveyā pramādena na samvase । "
},
"pdhp31:2":{
"verse":"micchadṛṣṭiṁ na seveyā na siyā lokavaddhano ।। "
},
"pdhp32:1":{
"verse":"na tāvatā dhammadharo yāvatā bahu bhāṣati । "
},
"pdhp32:2":{
"verse":"yo tu appam pi sottāna dhammaṁ kāyena phassaye । "
},
"pdhp32:3":{
"verse":"sa ve dhammadharo hoti yo dhamme na pramajjati ।। "
},
"pdhp33:1":{
"verse":"dhammaṁ vicinātha apramattā mā vo kāmaguṇā bhrameṁsu cittaṁ । "
},
"pdhp33:2":{
"verse":"mā lohaguḍe gilaṁ pramatto kraṇḍe dukkham idan ti dayhamāno ।। "
},
"pdhp33:3":{
"verse":"Apramādavarggaḥ "
}
}
},
"pra/pts/sutta/pdhp/pdhp0034-0049":{
"root":{
"pdhp34:0.0":{
"verse":"Patna Dharmapada "
},
"pdhp34:0.1":{
"verse":"3. Brāhmaṇa "
},
"pdhp34:1":{
"verse":"chinna sūtraṁ parākrāmma bhavaṁ praṇuda brāhmaṇa । "
},
"pdhp34:2":{
"verse":"saṁkhārāṇāṁ khayaṁ ñāttā akathaso si brāhmaṇa ।। "
},
"pdhp35:1":{
"verse":"yamhi dhammaṁ vijāneyā vṛddhamhi daharamhi vā । "
},
"pdhp35:2":{
"verse":"sakkacca naṁ namasseyā aggihotraṁ va brāhmaṇo ।। "
},
"pdhp36:1":{
"verse":"yamhi dhammaṁ vijāneyā sammasaṁbuddhadeśitaṁ । "
},
"pdhp36:2":{
"verse":"tam eva apacāyeyā aggihotraṁ va brāhmaṇo ।। "
},
"pdhp37:1":{
"verse":"na jaṭāhi na gotreṇa na jāccā hoti brāhmaṇo । "
},
"pdhp37:2":{
"verse":"yo tu bāhati pāpāni aṇutthūlāni sabbaśo ।। "
},
"pdhp37:3":{
"verse":"bāhanā eva pāpānāṁ brahmaṇo ti pravuccati । "
},
"pdhp38:1":{
"verse":"vārī pukkharapatte vā ārāgre-r-iva sāsavo ।। "
},
"pdhp38:2":{
"verse":"yo na lippati kāmesu tam ahaṁ brūmi brāhmaṇaṁ । "
},
"pdhp39:1":{
"verse":"udayaṁ tapati ādicco ratrim ābhāti candramā ।। "
},
"pdhp39:2":{
"verse":"sannaddho khattiyo tapati jhāyiṁ tapati brāhmaṇo ।। "
},
"pdhp39:3":{
"verse":"atha sabbe ahorātte buddho tapati tejasā ।। "
},
"pdhp40:1":{
"verse":"yassa pāram apāram vā pārāpāraṁ na vijjati । "
},
"pdhp40:2":{
"verse":"vītajjaraṁ visaṁyuttaṁ tam ahaṁ brūmi brāhmaṇaṁ ।। "
},
"pdhp41:1":{
"verse":"yadā dayesu dhammesu pāragū hoti brāhmaṇo । "
},
"pdhp41:2":{
"verse":"athassa sabbe saṁyogā atthaṁ gacchanti jānato ।। "
},
"pdhp42:1":{
"verse":"sa khu so khīṇasaṁyogo khīṇamānapunabbhavo । "
},
"pdhp42:2":{
"verse":"saṁghāvasevī dhammaṭṭho saṁghaṁ na upeti vedagū ।। "
},
"pdhp43:1":{
"verse":"akakkaśiṁ vinnapaṇiṁ girāṁ saccam udīraye । "
},
"pdhp43:2":{
"verse":"tāya nābhiṣape kaṁci tam ahaṁ brūmi brāhmaṇaṁ ।। "
},
"pdhp44:1":{
"verse":"asaṁsaṭṭhaṁ gṛhaṭṭhehi anagārehi cūbhayaṁ । "
},
"pdhp44:2":{
"verse":"anokasāriṁ appicchaṁ tam ahaṁ brūmi brāhmaṇaṁ ।। "
},
"pdhp45:1":{
"verse":"yassa kāyena vācāya manasā nāsti dukkataṁ । "
},
"pdhp45:2":{
"verse":"saṁvṛtaṁ trisu ṭṭhāṇesu tam ahaṁ brūmi brāhmaṇaṁ ।। "
},
"pdhp46:1":{
"verse":"mā brāhmaṇassa prahare nāssa mucceya brāhmaṇo । "
},
"pdhp46:2":{
"verse":"dhī brāhmaṇassa hantāraṁ ya ssa vā su na muccati ।। "
},
"pdhp47:1":{
"verse":"mātaraṁ paṭhamaṁ hantā rājānaṁ do ca khattiye । "
},
"pdhp47:2":{
"verse":"rāṣṭaṁ sānucaraṁ hantā anigho carati brāhmaṇo ।। "
},
"pdhp48:1":{
"verse":"gambhīrapraṁñaṁ medhāviṁ māggā ’māggassa kovidaṁ । "
},
"pdhp48:2":{
"verse":"uttamāttham anuprāttaṁ tam ahaṁ brūmi brāhmaṇaṁ ।। "
},
"pdhp49:1":{
"verse":"jhāyiṁ virajam āsīnaṁ katakiccaṁ anāsavaṁ । "
},
"pdhp49:2":{
"verse":"uttamātthaṁ anuprāttaṁ tam ahaṁ brūmi brāhmaṇaṁ ।। "
},
"pdhp49:3":{
"verse":"Brāhmaṇavarggaḥ "
}
}
},
"pra/pts/sutta/pdhp/pdhp0050-0064":{
"root":{
"pdhp50:0.0":{
"verse":"Patna Dharmapada "
},
"pdhp50:0.1":{
"verse":"4. Bhikṣu "
},
"pdhp50:1":{
"verse":"sabbattha saṁvaro sādhu sādhu sabbattha saṁvaro । "
},
"pdhp50:2":{
"verse":"sabbattha saṁvṛto bhikkhū sabbadukkhā pramuccati ।। "
},
"pdhp51:1":{
"verse":"kāyena samvaro sādhu sādhu vācāya saṁvaro । "
},
"pdhp51:2":{
"verse":"manasā pi saṁvaro sādhu sādhu sabbattha saṁvaro । "
},
"pdhp51:3":{
"verse":"sabbattha saṁvṛto bhikkhū sabbadukkhā pramuccati ।। "
},
"pdhp52:1":{
"verse":"hastasaṁyyato pādasaṁyyato vācāsaṁyyato saṁvṛtendriyo ।। "
},
"pdhp52:2":{
"verse":"ajjhattarato samāhito eko saṁtuṣito tam āhu bhikkhuṁ । "
},
"pdhp53:1":{
"verse":"śāntakāyo śāntacitto śāntavā susamāhito ।। "
},
"pdhp53:2":{
"verse":"vāntalokāmiṣo bhikkhū upaśānto ti vuccati । "
},
"pdhp54:1":{
"verse":"yo mukhe saṁyyato bhikkhū mantābhāṣī anuddhato ।। "
},
"pdhp54:2":{
"verse":"atthaṁ dhammañ ca deśeti madhuraṁ tassa bhāṣitaṁ । "
},
"pdhp55:1":{
"verse":"saṁ lābhaṁ nātimaṁñeyā nā ’ṁñesaṁ prihayaṁ care ।। "
},
"pdhp55:2":{
"verse":"aṁñesaṁ prihayaṁ bhikkhū samādhin nādhigacchati । "
},
"pdhp56:1":{
"verse":"appalābho pi ce bhikkhū saṁ lābhaṁ nātimaṁñati ।। "
},
"pdhp56:2":{
"verse":"taṁ ve devā praśaṁsanti śuddhājīviṁ atandritaṁ ।। "
},
"pdhp57:1":{
"verse":"siñca bhikkhu imāṁ nāvāṁ sittā te laghu hehiti । "
},
"pdhp57:2":{
"verse":"hettā rāgañ ca dosaṁ ca tato nibbāṇam ehisi ।। "
},
"pdhp58:1":{
"verse":"udāggracitto sumano adhibhūya priyā ’priyaṁ ।। "
},
"pdhp58:2":{
"verse":"tato prāmojjabahulo sato bhikkhū parivraje । "
},
"pdhp59:1":{
"verse":"mettāvihārī bhikkhū prasanno buddhaśāsane ।। "
},
"pdhp59:2":{
"verse":"paṭivijjhi padaṁ śāntaṁ saṁkhāropaśamaṁ sukhaṁ । "
},
"pdhp59:3":{
"verse":"dṛṣṭe va dhamme nibbāṇaṁ yogacchemaṁ anuttaraṁ ।। "
},
"pdhp60:1":{
"verse":"suṁñā ’gāraṁ praviṣṭassa śāntacittassa bhikkhuṇo । "
},
"pdhp60:2":{
"verse":"amānuṣā ratī hoti sammaṁ dhammaṁ vipaśśato ।। "
},
"pdhp61:1":{
"verse":"yathā yathā sammasati khandhānām udayavyayaṁ । "
},
"pdhp61:2":{
"verse":"labhate cittassa prāmojjaṁ amatā hetaṁ vijānato ।। "
},
"pdhp62:1":{
"verse":"nāsti jhānam apraṁñassa praṁñā nāsti ajhāyato । "
},
"pdhp62:2":{
"verse":"yamhi jhānañ ca praṁñā ca sa ve nibbāṇasantike ।। "
},
"pdhp63:1":{
"verse":"tatthāyam ādī bhavati iha praṁñassa bhikkhuṇo । "
},
"pdhp63:2":{
"verse":"indriyagottī sāntoṣṭī prātimokkhe ca saṁvaro ।। "
},
"pdhp64:1":{
"verse":"mitte bhajetha kallāṇe śuddhājīvī atandrito । "
},
"pdhp64:2":{
"verse":"paṭisandharavaṭṭi ssa ācārakuśalo siyā । "
},
"pdhp64:3":{
"verse":"tato prāmojjabahulo sato bhikkhū parivraje ।। "
},
"pdhp64:4":{
"verse":"Bhikṣuvarggaḥ "
}
}
},
"pra/pts/sutta/pdhp/pdhp0065-0083":{
"root":{
"pdhp65:0.0":{
"verse":"Patna Dharmapada "
},
"pdhp65:0.1":{
"verse":"5. Attha "
},
"pdhp65:1":{
"verse":"atthesu jātesusukhā sakhāyā puṁñaṁ sukhaṁjīvitasaṁkhayamhi । "
},
"pdhp65:2":{
"verse":"toṣṭī sukhā yā itarītarena sabbassa pāpassa sukhaṁ prahāṇaṁ ।। "
},
"pdhp66:1":{
"verse":"sukhā mātreatā loke tato petteatā sukhā । "
},
"pdhp66:2":{
"verse":"śāmannatā sukhā loke tato brāhmannatā sukhā ।। "
},
"pdhp67:1":{
"verse":"sukhaṁ yāvaj jarā śīlaṁ sukhā śraddhā pratiṣṭhitā । "
},
"pdhp67:2":{
"verse":"sukhā attharasā vācā assiṁ mānakkhayo sukho ।। "
},
"pdhp68:1":{
"verse":"sukho buddhāna uppādo sukhā dhammassa deśanā । "
},
"pdhp68:2":{
"verse":"sukhā saṁghassa sāmaggrī samaggrāṇāṁ tapo sukho ।। "
},
"pdhp69:1":{
"verse":"sukhaṁ daṁśanam ayirāṇāṁ saṁvāso pi satāṁ sukho । "
},
"pdhp69:2":{
"verse":"addaṁśanena bālānāṁ niccam eva sukhī siyā ।। "
},
"pdhp70:1":{
"verse":"bālāsaṅgatacārī hi drīgham addhāna śocati । "
},
"pdhp70:2":{
"verse":"dukkho bālehi saṁvāso amittehi-r-iva sabbadā । "
},
"pdhp70:3":{
"verse":"dhīrā tu sukhasaṁvāsā ñātīnaṁ vā samāgamo ।। "
},
"pdhp71:1":{
"verse":"tassā hi dhīraṁ ca bahuśśutañ ca dhoreyaśīlavratamantam ayiraṁ । "
},
"pdhp71:2":{
"verse":"taṁ tārisaṁ sappuruṣaṁ sumedhaṁ sevetha nakkhattapathe va candramā ।। "
},
"pdhp72:1":{
"verse":"priyāto jāyate dukkhaṁ priyā śokā priyā bhayaṁ । "
},
"pdhp72:2":{
"verse":"priyāto vipramuttassa nāsti śokā kato bhayaṁ ।। "
},
"pdhp73:1":{
"verse":"mā priyehi samāgaṁma apriyehi kadācanaṁ । "
},
"pdhp73:2":{
"verse":"priyassa addaṁśanaṁ dukkhaṁ apriyassa ca daṁśanaṁ ।। "
},
"pdhp74:1":{
"verse":"tassā priyaṁ na kayirātha priyāvādo hi pāpako । "
},
"pdhp74:2":{
"verse":"ggraṁthā tesaṁ na vijjanti yesaṁ nāsti priyāpriyaṁ ।। "
},
"pdhp75:1":{
"verse":"chudhā parama rogāṇāṁ saṁkhāraparamaṁ dukhaṁ । "
},
"pdhp75:2":{
"verse":"etaṁ ñāttā yathābhūtaṁ nibbāṇaparamaṁ sukhaṁ ।। "
},
"pdhp76:1":{
"verse":"āroggaparamā lābhā sāṁtoṣṭīparamaṁ dhanaṁ । "
},
"pdhp76:2":{
"verse":"viśśāsaparamā ñātī nibbāṇaparamaṁ sukhaṁ ।। "
},
"pdhp77:1":{
"verse":"māttāsukhapariccāgā paśśe ce vipulāṁ sukhaṁ । "
},
"pdhp77:2":{
"verse":"caje māttāsukhaṁ dhīro saṁpaśśaṁ vipulāṁ sukham ।। "
},
"pdhp78:1":{
"verse":"manujassa sadā satīmato māttaṁ jāniya laddhibhojane । "
},
"pdhp78:2":{
"verse":"tanukā ’ssa bhavanti vedanā śanikaṁ jīrati āyu pālayaṁ ।। "
},
"pdhp79:1":{
"verse":"dullabho puruṣājaṁño na so sabbattha jāyati । "
},
"pdhp79:2":{
"verse":"yattha so jāyate vīro taṁ kulaṁ sukham edhati ।। "
},
"pdhp80:1":{
"verse":"sabbattha ve sappuruṣā bhavanti na kāmakāmā lapayanti santo । "
},
"pdhp80:2":{
"verse":"sukhena phuṭṭhā uttavā dukhena noccāvacaṁ sappuruṣā karonti ।। "
},
"pdhp81:1":{
"verse":"jayaṁ veraṁ prasavati dukkhaṁ śeti parājito । "
},
"pdhp81:2":{
"verse":"upaśānto sukhaṁ śeti hettā jayaparājayaṁ ।। "
},
"pdhp82:1":{
"verse":"sukhā najjo sūpatitthā sukho dhammajito jano । "
},
"pdhp82:2":{
"verse":"sukho śraddhapaṭīlābho pāpassa akaraṇaṁ sukhaṁ ।। "
},
"pdhp83:1":{
"verse":"sukhaṁ draṣṭuṁ śīlavanto sukhaṁ draṣṭuṁ bahuśśutā । "
},
"pdhp83:2":{
"verse":"arahanto pi sukhaṁ draṣṭuṁ vipramuttā niropadhī ।। "
},
"pdhp83:3":{
"verse":"Atthavarggaḥ "
}
}
},
"pra/pts/sutta/pdhp/pdhp0084-0095":{
"root":{
"pdhp84:0.0":{
"verse":"Patna Dharmapada "
},
"pdhp84:0.1":{
"verse":"6. Śoka "
},
"pdhp84:1":{
"verse":"ye keci śokā paridevitaṁ vā dukkhaṁ va lokamhi anekarūpaṁ । "
},
"pdhp84:2":{
"verse":"priyaṁ paṭicca prabhavanti ete priye asante na bhavanti ete ।। "
},
"pdhp85:1":{
"verse":"tassā hi te sukhino vītaśokā yesaṁ priyaṁ nāsti kahiṁci loke । "
},
"pdhp85:2":{
"verse":"tassā aśokaṁ virajaṁ prātthayānā priyaṁ na kayirātha kahiṁci loke ।। "
},
"pdhp86:1":{
"verse":"gataddhuno viśokassa vipramuttassa sabbahiṁ । "
},
"pdhp86:2":{
"verse":"sabbaggrantaprahīṇassa paridāhā na vijjati ।। "
},
"pdhp87:1":{
"verse":"yesāṁ sannicayo nāsti ye pariñātabhojanā । "
},
"pdhp87:2":{
"verse":"ākāśe va śakuntānāṁ padaṁ tesāṁ durannayaṁ ।। "
},
"pdhp88:1":{
"verse":"śānto tassa mano hoti śāntā vācā ca kaṁmu ca । "
},
"pdhp88:2":{
"verse":"saṁmadaṁñāvimuttassa upaśāntassa tāyino ।। "
},
"pdhp89:1":{
"verse":"yassendriyāṇi samathaṁ gatāni aśśā yathā sārathinā sudāntā । "
},
"pdhp89:2":{
"verse":"prahīṇamānassa anāsavassa devā pi tassa prihayanti tāyino ।। "
},
"pdhp90:1":{
"verse":"dāntaṁ nayanti samitiṁ dāntaṁ rājābhirūhati । "
},
"pdhp90:2":{
"verse":"dānto śreṣṭho manuṣyesu yo ’tivāde titikkhati ।। "
},
"pdhp91:1":{
"verse":"varam assatarā dāntā ājāneyā ca sendhavā । "
},
"pdhp91:2":{
"verse":"kuñjarā va mahānāgā āttā dānto tato varaṁ ।। "
},
"pdhp92:1":{
"verse":"na hi tehi jānajātehi tāṁ bhūmim abhisaṁbhave । "
},
"pdhp92:2":{
"verse":"yathā ’ttanā sudāntena dānto dāntena gacchati ।। "
},
"pdhp93:1":{
"verse":"śelo yathā ekaghano vātena na samīrati । "
},
"pdhp93:2":{
"verse":"evaṁ nindāpraśaṁsāsu na samīranti paṇḍitā ।। "
},
"pdhp94:1":{
"verse":"anikkaṣāyo kāṣāyaṁ yo vastaṁ paridhehiti । "
},
"pdhp94:2":{
"verse":"apeto damasaccena na so kāṣāyam arihati ।। "
},
"pdhp95:1":{
"verse":"yo tu vāntakaṣāyassa śīlehi susamāhito । "
},
"pdhp95:2":{
"verse":"upeto damasaccena sa ve kāṣāyam arihati ।। "
},
"pdhp95:3":{
"verse":"Śokavarggaḥ "
}
}
},
"pra/pts/sutta/pdhp/pdhp0096-0120":{
"root":{
"pdhp96:0.0":{
"verse":"Patna Dharmapada "
},
"pdhp96:0.1":{
"verse":"7. Kalyāṇī "
},
"pdhp96:1":{
"verse":"abhittaretha kallāṇe pāpā cittaṁnivāraye। "
},
"pdhp96:2":{
"verse":"daṁdhaṁhikaratopuṁñaṁ pāpamhi ramatemano ।। "
},
"pdhp97:1":{
"verse":"kayira ce puruṣo pāpaṁ na naṁ kayirā punappuno । "
},
"pdhp97:2":{
"verse":"na tamhi chandaṁ kayirātha dukkho pāpassa saṁayo ।। "
},
"pdhp98:1":{
"verse":"kayira ce puruṣo puṁñaṁ kayira cenaṁ punappuno । "
},
"pdhp98:2":{
"verse":"tamhi eva chandaṁ kayirātha sukho puṁñassa saṁcayo ।। "
},
"pdhp99:1":{
"verse":"śuddhasseva sadā phaggū suddasso ’poṣatho sadā । "
},
"pdhp99:2":{
"verse":"śuddhassa śucikammassa sadā saṁpajjate vrataṁ ।। "
},
"pdhp100:1":{
"verse":"akataṁ dukkataṁ śreyo pacchā tapati dukkataṁ । "
},
"pdhp100:2":{
"verse":"dukkataṁ me kataṁ ti śocati bhūyo śocati doggatiṁ gato ।। "
},
"pdhp101:1":{
"verse":"katañ ca sukataṁ sādhu yaṁ kattā nānutappati । "
},
"pdhp101:2":{
"verse":"sukataṁ me kataṁ ti nandati bhūyo nandati soggatiṅ gato ।। "
},
"pdhp102:1":{
"verse":"pāpo pi paśśate bhadraṁ yāva pāpaṁ na paccati । "
},
"pdhp102:2":{
"verse":"yadā tu paccate pāpaṁ atha pāpo pāpāni paśśati ।। "
},
"pdhp103:1":{
"verse":"bhadro pi paśśate pāpaṁ yāva bhadraṁ na paccati । "
},
"pdhp103:2":{
"verse":"yadā tu paccate bhadraṁ atha bhadro bhadrāṇi paśśati ।। "
},
"pdhp104:1":{
"verse":"pāpaṁ pi karato bhadraṁ yāva pāpaṁ na paccati । "
},
"pdhp104:2":{
"verse":"atha payirāgate kāle pāpo pāpāni paśśati ।। "
},
"pdhp105:1":{
"verse":"bhadraṁ pi karato pāpaṁ yāva bhadraṁ na paccati । "
},
"pdhp105:2":{
"verse":"atha payirāgate kāle bhadro bhadrāṇi paśśati ।। "
},
"pdhp106:1":{
"verse":"pāṇimhi ce vraṇo nā ’ssa dhāreyā pāṇinā viṣaṁ । "
},
"pdhp106:2":{
"verse":"nāvraṇe viṣam anneti nāsti pāpaṁ akurvvato ।। "
},
"pdhp107:1":{
"verse":"na hi pāpakaṁ kataṁ kammaṁ sajjaṁ chīraṁ va mucchati । "
},
"pdhp107:2":{
"verse":"dahantaṁ bālam anneti bhassachanno va pāpako ।। "
},
"pdhp108:1":{
"verse":"na hi pāpakaṁ kataṁ kammaṁ sajjaṁ śastam va kantati । "
},
"pdhp108:2":{
"verse":"maraṇo ’peto hi jānāti yā gatī pāpakaṁmuṇo ।। "
},
"pdhp109:1":{
"verse":"anāgataṁ paṭikayirātha kiccaṁ mā vo kiccaṁ kiccakāle vyadheyā । "
},
"pdhp109:2":{
"verse":"taṁ tārisaṁ paṭikatakiccakāriṁ na naṁ kiccaṁ kiccakāle vyadheti ।। "
},
"pdhp110:1":{
"verse":"paṭikacceva taṁ kayirā yaṁ ñāyyā hitam āttano । "
},
"pdhp110:2":{
"verse":"na śākaṭikamanti ssa mantaṁ dhīro parākrame ।। "
},
"pdhp111:1":{
"verse":"yathā śākaṭiko māggaṁ samaṁ hettā mahāpathaṁ । "
},
"pdhp111:2":{
"verse":"viṣamaṁ māggam āsājja akkhachinno tha jhāyati ।। "
},
"pdhp112:1":{
"verse":"evaṁ dhammā apakrāṁma adhaṁmam anuvattiya । "
},
"pdhp112:2":{
"verse":"bālo maccumukhaṁ prātto akkhachinno va jhāyati ।। "
},
"pdhp113:1":{
"verse":"kāṣāyakaṁṭhā bahavo pāpadhaṁmā asaṁyyatā । "
},
"pdhp113:2":{
"verse":"pāpā pāpehi kaṁmehi nirayaṁ te upapajjatha ।। "
},
"pdhp114:1":{
"verse":"abhūtavādī nirayaṁ upeti yo cāpi kattā na karomī ti āha । "
},
"pdhp114:2":{
"verse":"ubho pi te precca samā bhavanti nihīnakaṁmā manujā paratra ।। "
},
"pdhp115:1":{
"verse":"yo apraduṣṭassa naro praduṣyati śuddhassa poṣassa anaṁgaṇassa । "
},
"pdhp115:2":{
"verse":"tam eva bālaṁ pracceti pāpaṁ sukhumo rajo paṭivātaṁ va khitto ।। "
},
"pdhp116:1":{
"verse":"vāṇijo va bhayaṁ māggaṁ appasāttho mahaddhano । "
},
"pdhp116:2":{
"verse":"viṣaṁ jīvitukāmo va pāpāni parivajjaye ।। "
},
"pdhp117:1":{
"verse":"paradukkhopadhānena yo icche sukham āttano । "
},
"pdhp117:2":{
"verse":"verasaṁsaggasaṁsaṭṭho dukkhā na parimuccati ।। "
},
"pdhp118:1":{
"verse":"kuṇapassa pi gandhucchijjati u ’ddhukitassa pi rāti accayā । "
},
"pdhp118:2":{
"verse":"puruṣassa adhammacāriṇo annāhaṁ gandho na chijjati ।। "
},
"pdhp119:1":{
"verse":"yatha ggrahapatayo prabhūtaratanā āḍitte nagaramhi dahyamāne । "
},
"pdhp119:2":{
"verse":"muttāmaṇiphaṭikarajataheto vyāyamanti api nīharema kiṁci ।। "
},
"pdhp120:1":{
"verse":"tatha-r-iva śamaṇā prabhūtapraṁñā ayirā ayirapathesu sicchamānā । "
},
"pdhp120:2":{
"verse":"jātijarāmaraṇabhayāddittā dukkhāṭṭā vyāyamanti api prāpuṇema śāntiṁ ।। "
},
"pdhp120:3":{
"verse":"Kalyāṇīvarggaḥ "
}
}
},
"pra/pts/sutta/pdhp/pdhp0121-0136":{
"root":{
"pdhp121:0.0":{
"verse":"Patna Dharmapada "
},
"pdhp121:0.1":{
"verse":"8. Puṣpa "
},
"pdhp121:1":{
"verse":"napuṣpagandho paṭivātam eti na candanaṁ tagaraṁ vāhlikaṁ vā । "
},
"pdhp121:2":{
"verse":"satān tu gandho paṭivātam eti sabbā diśā sappuruṣo pravāti ।। "
},
"pdhp122:1":{
"verse":"candanaṁ tagaraṁ cāpi uppalaṁ atha vāśśikiṁ । "
},
"pdhp122:2":{
"verse":"etesāṁ gandhajātānāṁ śīlagandho anuttaro ।। "
},
"pdhp123:1":{
"verse":"appāmātro ayaṁ gaṁdho yoyaṁ tagaracandane । "
},
"pdhp123:2":{
"verse":"yo tu śīlavatāṁ gandho vāti devesu uttamo ।। "
},
"pdhp124:1":{
"verse":"tesāṁ sampannaśīlānāṁ apramādavihāriṇāṁ । "
},
"pdhp124:2":{
"verse":"sammadaṁñāvimuttānāṁ māro māggaṁ na viṇḍati ।। "
},
"pdhp125:1":{
"verse":"yathā pi ruciraṁ puṣpaṁ vannavantaṁ agandhakaṁ । "
},
"pdhp125:2":{
"verse":"evaṁ subhāṣitā vācā aphalā hoti akurvvato ।। "
},
"pdhp126:1":{
"verse":"yathā pi ruciraṁ puṣpaṁ vannavantaṁ sagaṁdhakaṁ । "
},
"pdhp126:2":{
"verse":"evaṁ subhāṣitā vācā saphalā hoti kurvvato ।। "
},
"pdhp127:1":{
"verse":"yathā pi bhramaro puṣpā vannagandham aheḍayaṁ । "
},
"pdhp127:2":{
"verse":"praḍeti rasam ādāya evaṁ ggrāme munī care ।। "
},
"pdhp128:1":{
"verse":"puṣpāṇi heva pracinantaṁ vyāsattamanasaṁ naraṁ । "
},
"pdhp128:2":{
"verse":"suttaṁ ggrāmaṁ mahogho vā maccu-r-ādāya gacchati ।। "
},
"pdhp129:1":{
"verse":"puṣpāṇi heva pracinantaṁ vyāsattamanasaṁ naraṁ । "
},
"pdhp129:2":{
"verse":"asaṁpunnesu kāmesu antako kurute vaśe ।। "
},
"pdhp130:1":{
"verse":"yathā pi puṣparāśimhā kayirā mālāguṇe bahū । "
},
"pdhp130:2":{
"verse":"evaṁ jātena māccena kātavvaṁ kuśalaṁ bahuṁ । "
},
"pdhp131:1":{
"verse":"ko imaṁ paṭhaviṁ vijehiti yamalokaṁ va imaṁ sadevakaṁ । "
},
"pdhp131:2":{
"verse":"ko dhammapade sudeśite kuśalo puṣpam iva prajehiti । "
},
"pdhp132:1":{
"verse":"śekho paṭhaviṁ vijehiti yamalokaṁ va imaṁ sadevakaṁ । "
},
"pdhp132:2":{
"verse":"so dhammapade sudeśite kuśalo puṣpam iva prajehiti ।। "
},
"pdhp133:1":{
"verse":"vāśśikī-r-iva puṣpāṇi mañcakāni pramuñcati । "
},
"pdhp133:2":{
"verse":"evaṁ rāgañ ca doṣañ ca vipramuñcatha bhikkhavo ।। "
},
"pdhp134:1":{
"verse":"phenopamaṁ lokam imaṁ vidittā marīcidhammaṁ abhisaṁbudhānāṁ । "
},
"pdhp134:2":{
"verse":"chettāna mārassa prapuṣpakāni addaṁśanaṁ maccurājassa gacche ।। "
},
"pdhp135:1":{
"verse":"yathā saṁkārakūṭamhi ujjhitamhi mahāpathe । "
},
"pdhp135:2":{
"verse":"padumaṁ ubbhidaṁ assa śucigandhaṁ manoramaṁ ।। "
},
"pdhp136:1":{
"verse":"evaṁ saṁkārabhūtesu andhabhūte pṛthujjane । "
},
"pdhp136:2":{
"verse":"atirocanti praṁñāya saṁmāsabuddhasāvakā ।। "
},
"pdhp136:3":{
"verse":"Puṣpavarggaḥ "
}
}
},
"pra/pts/sutta/pdhp/pdhp0137-0156":{
"root":{
"pdhp137:0.0":{
"verse":"Patna Dharmapada "
},
"pdhp137:0.1":{
"verse":"9. Tahna "
},
"pdhp137:1":{
"verse":"manujassa pramattacāriṇo tahnāvaddhatimālutā iva । "
},
"pdhp137:2":{
"verse":"sā prāplavate hurāhuraṁ phalameṣī va vanamhi vānnaro ।। "
},
"pdhp138:1":{
"verse":"yaṁ cesā sahate jaṁmī tahnā loke duraccayā । "
},
"pdhp138:2":{
"verse":"śokā tassa pravaddhaṁti ovaṭṭhā beruṇā iva ।। "
},
"pdhp139:1":{
"verse":"yo cetāṁ sahate jaṁmiṁ tahnāṁ loke duraccayāṁ । "
},
"pdhp139:2":{
"verse":"śokā tassa vivaṭṭanti udabindū va pukkhare ।। "
},
"pdhp140:1":{
"verse":"taṁ vo vademi bhadraṁ vo yāvaṁt-ittha samāgatā । "
},
"pdhp140:2":{
"verse":"tahnāṁ samūlāṁ khaṇatha uṣīrātthī va beruṇiṁ । "
},
"pdhp140:3":{
"verse":"tahnāya khatamūlāya nāsti śokā kato bhayaṁ ।। "
},
"pdhp141:1":{
"verse":"tahnabitiyo puruṣo drīgham addhāna saṁsari । "
},
"pdhp141:2":{
"verse":"etthabhāvaṁñathābhāvaṁ tattha tattha punappuno ।। "
},
"pdhp142:1":{
"verse":"etam ādīnavaṁ nyāttā tahnā dukkhassa saṁbhavaṁ । "
},
"pdhp142:2":{
"verse":"vītatahno anādāno sato bhikkhū parivraje ।। "
},
"pdhp143:1":{
"verse":"na taṁ dṛḍhaṁ bandhanam āhu dhīrā yad āyasaṁ dārujaṁ babbajaṁ vā । "
},
"pdhp143:2":{
"verse":"sārattarattā maṇikuṇḍalesu putresu dāresu ca yā apekhā ।। "
},
"pdhp144:1":{
"verse":"etaṁ dṛḍhaṁ bandhanam āhu dhīrā ohārimaṁ sukhumaṁ dupramuñcaṁ । "
},
"pdhp144:2":{
"verse":"etappi chettāna vrajanti santo anapekhino sabbadukhaṁ prahāya ।। "
},
"pdhp145:1":{
"verse":"na kāhāpaṇavāsena ttrettī kāmesu vijjati । "
},
"pdhp145:2":{
"verse":"appāssādā dukhā kāmā iti viṁñāya paṇḍito ।। "
},
"pdhp146:1":{
"verse":"api divvesu kāmesu ratiṁ so nādhigacchati ।। "
},
"pdhp146:2":{
"verse":"tahnakkhayarato hoti saṁmasaṁbuddhasāvako ।। "
},
"pdhp147:1":{
"verse":"vītatahno anādāno niruttīpadakovido । "
},
"pdhp147:2":{
"verse":"akkharāṇāṁ sannipātena ñāyyā pūrvvāparāṇi so । "
},
"pdhp147:3":{
"verse":"sa ve antimaśārīro mahāpraṁño ti vuccati ।। "
},
"pdhp148:1":{
"verse":"saritāni sinehitāni ca somanassāni bhavanti jantuno । "
},
"pdhp148:2":{
"verse":"ye sātasitā sukheṣiṇo te ve jātijaropagā ।। "
},
"pdhp149:1":{
"verse":"tahnāya purekkhaṭā prajā parisappanti śaśo va bādhito । "
},
"pdhp149:2":{
"verse":"te saṁjotanasaṅgasattā gabbham upenti punappuno ciraṁ pi ।। "
},
"pdhp150:1":{
"verse":"muñca pure muñca pacchato majjhe muñca bhavassa pāragū । "
},
"pdhp150:2":{
"verse":"sabbattha vimuttamānaso na puno jātijarām upehisi ।। "
},
"pdhp151:1":{
"verse":"yo nivvanadho vanā tu mutto vanamutto vanam eva dhāvati । "
},
"pdhp151:2":{
"verse":"taṁ puggalam etha paśśatha mutto bandhanam eva dhāvati ।। "
},
"pdhp152:1":{
"verse":"ttriṇadoṣāṇi khettrāṇi rāgadoṣā ayaṁ prajā । "
},
"pdhp152:2":{
"verse":"tassā hi vītarāgesu dinnaṁ hoti mahapphalaṁ ।। "
},
"pdhp153:1":{
"verse":"ttriṇadoṣāṇi khettrāṇi doṣadoṣā ayaṁ prajā । "
},
"pdhp153:2":{
"verse":"tassā hi vītadoṣesu dinnaṁ hoti mahapphalaṁ ।। "
},
"pdhp154:1":{
"verse":"ttriṇadoṣāṇi khettrāṇi mohadoṣā ayaṁ prajā । "
},
"pdhp154:2":{
"verse":"tassā hi vītamohesu dinnaṁ hoti mahapphalaṁ ।। "
},
"pdhp155:1":{
"verse":"ramaṇīyaṁ vatā ’raṇṇaṁ yamhiṁ na ramate jano । "
},
"pdhp155:2":{
"verse":"vītarāgāttha raṁsanti nāṁñe kāmagaveṣiṇo ।। "
},
"pdhp156:1":{
"verse":"yathā pi mūle anupadrute dṛḍhe chinno pi rukkho punar-īva jāyati । "
},
"pdhp156:2":{
"verse":"em eva tahnānuśaye anūhate nivvattate dukkham idaṁ punappuno ।। "
},
"pdhp156:3":{
"verse":"Tahnavarggaḥ "
}
}
},
"pra/pts/sutta/pdhp/pdhp0157-0173":{
"root":{
"pdhp157:0.0":{
"verse":"Patna Dharmapada "
},
"pdhp157:0.1":{
"verse":"10. Mala "
},
"pdhp157:1":{
"verse":"asajjhāyamalāvedā anuṭṭhāṇamalā gharā । "
},
"pdhp157:2":{
"verse":"malo vaṇṇassa kosajjaṁ pramādo rakkhatāṁ malo ।। "
},
"pdhp158:1":{
"verse":"malo istiye duccaritaṁ maccheraṁ dadatāṁ malo । "
},
"pdhp158:2":{
"verse":"malo pāpāni kaṁmāṇi assiṁ loke paramhi ca ।। "
},
"pdhp159:1":{
"verse":"tato malataraṁ brūmi avijjā maraṇaṁ malaṁ । "
},
"pdhp159:2":{
"verse":"ete male prahattāna niṁmalā caratha bhikkhavo ।। "
},
"pdhp160:1":{
"verse":"ayasā tu malo samuṭṭhito tato uṭṭhāya tam eva khādati । "
},
"pdhp160:2":{
"verse":"em eva vidhūnacāriyaṁ sakāni kaṁmāṇi nayanti doggatiṁ ।। "
},
"pdhp161:1":{
"verse":"pāṇḍupalāśo ca dāni si yamapuruṣā pi ca te upaṭṭhitā । "
},
"pdhp161:2":{
"verse":"uyyogamukhe ca tiṣṭhasi pātheyaṁ pi ca te na vijjati ।। "
},
"pdhp162:1":{
"verse":"uyyamassa ghaṭassa āttanā kaṁmāro rajataṁ va niddhame । "
},
"pdhp162:2":{
"verse":"niddhāntamalo anaṅgano bitiyaṁ ariyabhūmim esi ।। "
},
"pdhp163:1":{
"verse":"anupūrvveṇa medhāvī thokathokaṁ khaṇe khaṇe । "
},
"pdhp163:2":{
"verse":"kammāro rajatasseva niddhame malam āttano ।। "
},
"pdhp164:1":{
"verse":"sujīvaṁ ahirīkena saṁkiliṣṭan tu jīvati । "
},
"pdhp164:2":{
"verse":"prakkhaṇḍinā pragabbheṇa kākaśūreṇa dhansinā ।। "
},
"pdhp165:1":{
"verse":"hirīmatā tu dujjīvaṁ niccaṁ śucigaveṣiṇā । "
},
"pdhp165:2":{
"verse":"alīnenāpragabbheṇa śuddhājīvena paśśatā ।। "
},
"pdhp166:1":{
"verse":"supaśśaṁ vajjaṁ aṁñesaṁ āttano puna duddaśaṁ । "
},
"pdhp166:2":{
"verse":"paresām iha vajjāni uppunāti yathā busaṁ । "
},
"pdhp166:3":{
"verse":"āttano puna chādeti kalim va kṛtavāṁ śaṭho ।। "
},
"pdhp167:1":{
"verse":"sukarāṇi asādhūni āttano ahitāni ca । "
},
"pdhp167:2":{
"verse":"yaṁ ve hitaṁ ca sādhuñ ca taṁ ve paramadukkaraṁ ।। "
},
"pdhp168:1":{
"verse":"sukarāṇi asādhūni āttano ahitāni ca । "
},
"pdhp168:2":{
"verse":"yāni hitāni sādhūni tāni kurvvanti paṇḍitā ।। "
},
"pdhp169:1":{
"verse":"alajjitavve lajjanti lajjitavve na lajjatha । "
},
"pdhp169:2":{
"verse":"abhaye bhayadaṁśāvī bhaye cābhayadaṁśino । "
},
"pdhp169:3":{
"verse":"micchadṛṣṭisamādānā sattā gacchanti doggatiṁ ।। "
},
"pdhp170:1":{
"verse":"avajje vajjamatino vajje cāvajjasaṁñino । "
},
"pdhp170:2":{
"verse":"micchadṛṣṭisamādānā sattā gacchanti doggatiṁ ।। "
},
"pdhp171:1":{
"verse":"asāre sāramatino sāre cā ’sārasaṁñino । "
},
"pdhp171:2":{
"verse":"te sāran nādhigacchanti micchasaṁkappagocarā ।। "
},
"pdhp172:1":{
"verse":"sārañ ca sārato ññāttā asārañ ca asārato । "
},
"pdhp172:2":{
"verse":"te sāram adhigacchanti saṁmasaṁkappagocarā ।। "
},
"pdhp173:1":{
"verse":"ayoge yuñjiyāttānaṁ yogamhi ca ayuṁjiya । "
},
"pdhp173:2":{
"verse":"atthaṁ hettā priyaggrāhī pṛhayantatthānuyogināṁ ।। "
},
"pdhp173:3":{
"verse":"Malavarggaḥ "
}
}
},
"pra/pts/sutta/pdhp/pdhp0174-0194":{
"root":{
"pdhp174:0.0":{
"verse":"Patna Dharmapada "
},
"pdhp174:0.1":{
"verse":"11. Bāla "
},
"pdhp174:1":{
"verse":"caranti bālā dummedhā amitteṇa-r-iva āttanā । "
},
"pdhp174:2":{
"verse":"karontā pāpakaṁ kammaṁ yaṁ hoti kaṭukapphalaṁ ।। "
},
"pdhp175:1":{
"verse":"kathañ ca taṁ kare kaṁmaṁ yaṁ kattā anutappati । "
},
"pdhp175:2":{
"verse":"yassa aṁśumukho rodaṁ vipākaṁ paṭisevati ।। "
},
"pdhp176:1":{
"verse":"taṁ ca kaṁmaṁ kataṁ sādhu yaṁ kattā nānutappati । "
},
"pdhp176:2":{
"verse":"yassa pratīto sumano vipākaṁ paṭisevati ।। "
},
"pdhp177:1":{
"verse":"yāvad eva anatthāya ñāttaṁ bālassa jāyati । "
},
"pdhp177:2":{
"verse":"hanti bālassa śukrāṅggaṁ (?) muddham assa nipātaye ।। "
},
"pdhp178:1":{
"verse":"asatāṁ bhāvanam icchanti purekkhārañ ca bhikkhusu । "
},
"pdhp178:2":{
"verse":"āvāsesu ca essariyaṁ pūjāṁ parakulesu ca ।। "
},
"pdhp179:1":{
"verse":"mameva katamannentu gṛhī pravrajitā ca ye । "
},
"pdhp179:2":{
"verse":"na me pratibalā assa kiccā ’kiccesu kesuci ।। "
},
"pdhp180:1":{
"verse":"iti bālassa saṁkappo icchāmāno ca vaddhati । "
},
"pdhp180:2":{
"verse":"aṁñā hi lābhopaniśā aṁñā nibbāṇagāminī ।। "
},
"pdhp181:1":{
"verse":"evam etaṁ yathābhūtaṁ paśśaṁ buddhassa sāvako । "
},
"pdhp181:2":{
"verse":"sakkāraṁ nābhinandeyā vivekam anubrūhaye ।। "
},
"pdhp182:1":{
"verse":"jayaṁ ve manyate bālo vācāya paruṣaṁ bhaṇaṁ । "
},
"pdhp182:2":{
"verse":"satāṁ hesa jayo hoti yā titikkhā vijānato ।। "
},
"pdhp183:1":{
"verse":"abalaṁ tassa balaṁ hoti yassa bālabalaṁ balaṁ । "
},
"pdhp183:2":{
"verse":"balassa dhammaguttassa paṭivattā na vijjati ।। "
},
"pdhp184:1":{
"verse":"yo bālo bālamānī paṇḍito cāpi tattha so । "
},
"pdhp184:2":{
"verse":"bālo tu paṇḍitamānī sa ve bālo ti vuccati ।। "
},
"pdhp185:1":{
"verse":"drīghā assupato rātrī drīghaṁ śāntassa yojanaṁ । "
},
"pdhp185:2":{
"verse":"drīgho bālānā saṁsāro saddhaṁmam avijānatāṁ ।। "
},
"pdhp186:1":{
"verse":"pūtimacche kuśāggreṇa yo naro upanahyati । "
},
"pdhp186:2":{
"verse":"kuśā pi pūtiṁ vāyanti evaṁ bālopasevanā ।। "
},
"pdhp187:1":{
"verse":"tagarañ ca palāśamhi yo naro upanahyati । "
},
"pdhp187:2":{
"verse":"pattaṁ pi surabhiṁ vāti evaṁ dhīropasevanā ।। "
},
"pdhp188:1":{
"verse":"akaronto pi ce pāpaṁ karonte upasevati । "
},
"pdhp188:2":{
"verse":"śaṅkiyo hoti pāpamhi avaṇṇo cāssa rūhati ।। "
},
"pdhp189:1":{
"verse":"sevamāno sevamāne saṁpuṭṭho saṁphusaṁ pare । "
},
"pdhp189:2":{
"verse":"śaro litto kalāpe vā alitte upaliṁpati । "
},
"pdhp189:3":{
"verse":"upalepabhayā dhīro neva pāpasakhā siyā ।। "
},
"pdhp190:1":{
"verse":"tassā phalapuṭasseva ñāyyā saṁpākam āttano । "
},
"pdhp190:2":{
"verse":"asanto nopaseveyā santo seveya paṇḍito ।। "
},
"pdhp191:1":{
"verse":"yāvaj jīvaṁ pi ce bālo paṇḍite payirupāsati । "
},
"pdhp191:2":{
"verse":"neva dhammaṁ vijānāti dravvī sūparasān iva ।। "
},
"pdhp192:1":{
"verse":"muhuttam api ce praṁño paṇḍite payirupāsati । "
},
"pdhp192:2":{
"verse":"khipraṁ dhammaṁ vijānāti jivhā sūparasān iva ।। "
},
"pdhp193:1":{
"verse":"nāppaṁ pāpassa maṁñeyā na me taṁ āgamiṣyati । "
},
"pdhp193:2":{
"verse":"udabindunipātena udakuṁbho pi pūrati ।। "
},
"pdhp193:3":{
"verse":"pūrate bālo pāpassa thokathokaṁ pi ācinaṁ । "
},
"pdhp194:1":{
"verse":"nāppaṁ puṁñassa manyeyā na me taṁ āgamiṣyati ।। "
},
"pdhp194:2":{
"verse":"udabindunipātena udakumbho pi pūrati । "
},
"pdhp194:3":{
"verse":"pūrate praṁño puṁñassa thokathokaṁ pi ācinaṁ ।। "
},
"pdhp194:4":{
"verse":"Bālavarggaḥ "
}
}
},
"pra/pts/sutta/pdhp/pdhp0195-0215":{
"root":{
"pdhp195:0.0":{
"verse":"Patna Dharmapada "
},
"pdhp195:0.1":{
"verse":"12. Daṇḍa "
},
"pdhp195:1":{
"verse":"nanaggacariyā najaṭānapaṁko nānāśanaṁtthaṇḍīlaśāyikā vā। "
},
"pdhp195:2":{
"verse":"rajocelaṁ ukkuṭukapradhānaṁ śodhenti māccaṁ avitiṇṇakaṁchaṁ ।। "
},
"pdhp196:1":{
"verse":"alaṁkato cāpi samaṁ careyā dānto śānto niyato dhammacārī । "
},
"pdhp196:2":{
"verse":"sabbesu prāṇesu nidhāya daṇḍaṁ so brāhmaṇo so śamaṇo sa bhikkhū ।। "
},
"pdhp197:1":{
"verse":"mā vade paruṣaṁ kaṁci vuttā paṭivadeyu taṁ । "
},
"pdhp197:2":{
"verse":"dukkhā hi sārambhakathā paṭidaṇḍā phuseyu taṁ ।। "
},
"pdhp198:1":{
"verse":"sace iresi āttānaṁ kaṁso upahato-r-iva । "
},
"pdhp198:2":{
"verse":"jātimaraṇasaṁsāraṁ ciraṁ praccanubhohisi ।। "
},
"pdhp199:1":{
"verse":"na ce iresi āttānaṁ kaṁso anupahato-r-iva । "
},
"pdhp199:2":{
"verse":"esa prātto si nibbāṇaṁ sārambhā te na vijjati ।। "
},
"pdhp200:1":{
"verse":"yathā daṇḍena gopālo gāvo pājeti gocaraṁ । "
},
"pdhp200:2":{
"verse":"evaṁ jarā ca maccū ca prāṇināṁ adhivattati ।। "
},
"pdhp201:1":{
"verse":"yathā daṇḍena gopālo gāvo rakṣati sāmināṁ । "
},
"pdhp201:2":{
"verse":"evaṁ rakkhatha āttānaṁ khaṇo vo mā upaccagū । "
},
"pdhp201:3":{
"verse":"khaṇātītā hi śocanti nirayamhi samappitā ।। "
},
"pdhp202:1":{
"verse":"sabbe trasanti daṇḍānāṁ sabbesaṁ jīvitaṁ priyaṁ । "
},
"pdhp202:2":{
"verse":"āttānaṁ upamaṁ kattā neva haṁyyā na ghātaye ।। "
},
"pdhp203:1":{
"verse":"sukhakāmāni bhūtāni yo daṇḍena vihiṁsati । "
},
"pdhp203:2":{
"verse":"āttano sukham eṣāṇo precca so na labhate sukhaṁ ।। "
},
"pdhp204:1":{
"verse":"sukhakāmāni bhūtāni yo daṇḍena na vihiṁsati । "
},
"pdhp204:2":{
"verse":"āttano sukham eṣāṇo precca so labhate sukhaṁ ।। "
},
"pdhp205:1":{
"verse":"na bhajetha pāpake mitre na bhajetha puruṣā ’dhame । "
},
"pdhp205:2":{
"verse":"bhajetha praṁñe medhāvī bhajetha puruṣottame । "
},
"pdhp205:3":{
"verse":"tārise bhajamānassa śreyo hoti na pāpiyo ।। "
},
"pdhp206:1":{
"verse":"nidhino va pravattāraṁ yaṁ paśśe vajjadaṁśinaṁ । "
},
"pdhp206:2":{
"verse":"nigṛhyavādiṁ medhāvīṁ tārisaṁ puruṣaṁ bhaje । "
},
"pdhp206:3":{
"verse":"tārisaṁ bhajamānassa śreyo hoti na pāpiyo ।। "
},
"pdhp207:1":{
"verse":"ovadeyā anuśāseyā asabbhāto nivāraye । "
},
"pdhp207:2":{
"verse":"satāṁ hetaṁ priyaṁ hoti asatāṁ hoti apriyaṁ ।। "
},
"pdhp208:1":{
"verse":"tassā satāñ ca asatāñ ca nānā hoti ito gatī । "
},
"pdhp208:2":{
"verse":"asanto nirayaṁ yānti santo saggaparāyaṇā ।। "
},
"pdhp209:1":{
"verse":"appaśśuto ayaṁ puruṣo balivaddo va jīrati । "
},
"pdhp209:2":{
"verse":"māṁsāni tassa vaddhanti praṁñā tassa na vaddhati ।। "
},
"pdhp210:1":{
"verse":"cattāri ṭṭhānāni naro pramatto āpajjate paradāropasevī । "
},
"pdhp210:2":{
"verse":"apuṁñalābhaṁ anikāmaśeyaṁ nindaṁ tritīyaṁ nirayaṁ catutthaṁ ।। "
},
"pdhp211:1":{
"verse":"apuṁñalābho ca gatī ca pāpiko bhītassa bhītāya ratī pi appikā । "
},
"pdhp211:2":{
"verse":"rājā ca daṇḍaṁ garukaṁ praṇeti kāyassa bhedā nirayaṁ upeti ।। "
},
"pdhp212:1":{
"verse":"saṁyyatā sugatiṁ yānti doggatiṁ yānti asaṁyyatā । "
},
"pdhp212:2":{
"verse":"mā ssu viśśāsam āpādi iti vindu samaṁ care ।। "
},
"pdhp213:1":{
"verse":"mā kuñjara nāgam āsida dukkho kuñjara nāgamaṁsado । "
},
"pdhp213:2":{
"verse":"na hi nāgahatassa kuñjara sugatī hoti ito paraṁ yato ।। "
},
"pdhp214:1":{
"verse":"giriduggavicāriṇaṁ yathā sīhaṁ parvvatapaṭṭhigocaraṁ । "
},
"pdhp214:2":{
"verse":"naravīram apetabheravaṁ mā hiṁsittha anomanikramaṁ ।। "
},
"pdhp215:1":{
"verse":"ahaṁ nāgo va saṁggrāme cāpātipatite sare । "
},
"pdhp215:2":{
"verse":"atīvāde titikkhāmi duśśīlo hi bahujano ।। "
},
"pdhp215:3":{
"verse":"Daṇḍavarggaḥ "
}
}
},
"pra/pts/sutta/pdhp/pdhp0216-0238":{
"root":{
"pdhp216:0.0":{
"verse":"Patna Dharmapada "
},
"pdhp216:0.1":{
"verse":"13. Śaraṇa "
},
"pdhp216:1":{
"verse":"bahū veśaraṇaṁ yānti parvvate ca vanāni ca । "
},
"pdhp216:2":{
"verse":"vastūni rukkhacittāṇi manuṣyā bhayatajjitā ।। "
},
"pdhp217:1":{
"verse":"na etaṁ śaraṇaṁ khemmaṁ na etaṁ śaraṇam uttamaṁ । "
},
"pdhp217:2":{
"verse":"etaṁ śaraṇam āgaṁma sabbadukkhā pramuccati ।। "
},
"pdhp218:1":{
"verse":"yo tu buddhañ ca dhammañ ca saghaṁ ca śaraṇaṁ gato । "
},
"pdhp218:2":{
"verse":"cattāri ca ariyasaccāni yathābhūtāni paśśati ।। "
},
"pdhp219:1":{
"verse":"etaṁ ve śaraṇaṁ khemmaṁ etaṁ śaraṇam uttamaṁ । "
},
"pdhp219:2":{
"verse":"etaṁ śaraṇam āgamma sabbadukkhā pramuccati ।। "
},
"pdhp220:1":{
"verse":"gavāṁ ce taramāṇānāṁ jihmaṁ gacchati puṅgavo । "
},
"pdhp220:2":{
"verse":"sabbā tā jihmaṁ gacchaṁti nette jihmagate sati ।। "
},
"pdhp221:1":{
"verse":"evām eva manuṣyesu yo hoti śreṣṭhasaṁmato । "
},
"pdhp221:2":{
"verse":"sa ce adhaṁmaṁ carati prāg eva itarā prajā ।। "
},
"pdhp222:1":{
"verse":"gavāṁ ce taramāṇānāṁ ujjuṁ gacchati puṅgavo । "
},
"pdhp222:2":{
"verse":"sabbā tā ujjuṁ gacchaṁti nette ujjugate sati ।। "
},
"pdhp223:1":{
"verse":"evām eva manuṣyesu yo hoti śreṣṭhasaṁmato । "
},
"pdhp223:2":{
"verse":"sa ce va dhaṁmaṁ carati prāg eva itarā prajā ।। "
},
"pdhp224:1":{
"verse":"dhaṁmaṁ care sucaritaṁ na naṁ duccaritaṁ care । "
},
"pdhp224:2":{
"verse":"dhammacārī sukhaṁ śeti assiṁ loke paramhi ca ।। "
},
"pdhp225:1":{
"verse":"dhaṁmaṁ care sucaritaṁ na naṁ duccaritaṁ care । "
},
"pdhp225:2":{
"verse":"brahmacārī sukhaṁ śeti assiṁ loke paramhi ca ।। "
},
"pdhp226:1":{
"verse":"dhaṁmārāmo dhaṁmarato dhaṁmaṁ anuvicintayaṁ । "
},
"pdhp226:2":{
"verse":"dhammaṁ anussaraṁ bhikkhū dhammā na parihāyati ।। "
},
"pdhp227:1":{
"verse":"dhammo have rakkhati dhammacārī dhammo sucinno sukhāya dahāti । "
},
"pdhp227:2":{
"verse":"esānuśaṁso dhamme sucinne na doggatiṁ gacchati dhammacārī ।। "
},
"pdhp228:1":{
"verse":"dhammo have rakkhati brahmacārī dhammo sucinno sukhāya dahāti । "
},
"pdhp228:2":{
"verse":"esā ’nuśaṁso dhamme sucinne na doggatiṁ gacchati brahmacārī ।। "
},
"pdhp229:1":{
"verse":"acarittā brahmaceraṁ aladdhā yovvane dhanaṁ । "
},
"pdhp229:2":{
"verse":"jinnakroṁcā va jhāyaṁti jhīnamacche va pallare ।। "
},
"pdhp230:1":{
"verse":"acarittā brahmaceraṁ aladdhā yovvane dhanaṁ । "
},
"pdhp230:2":{
"verse":"śenti cāpādhikinno vā porāṇāni a ’nutthunaṁ ।। "
},
"pdhp231:1":{
"verse":"ujjujjanti satīmanto na nikete ramaṁti te । "
},
"pdhp231:2":{
"verse":"haṁsā va pallaraṁ hettā okam okaṁ jahaṁti te ।। "
},
"pdhp232:1":{
"verse":"haṁsā va ādiccapathe vehāyasaṁ yānti iddhiyā । "
},
"pdhp232:2":{
"verse":"niyyāṁti dhīrā lokamhi mārasenaṁ pramaddiya ।। "
},
"pdhp233:1":{
"verse":"kin nu hāśo kim ānando niccaṁ prajjalite sati । "
},
"pdhp233:2":{
"verse":"andhakāramhi prakkhittā pradīpaṁ na gaveṣatha ।। "
},
"pdhp234:1":{
"verse":"praccaṁtimaṁ vā nagaraṁ guttaṁ sāntarabāhiraṁ । "
},
"pdhp234:2":{
"verse":"evaṁ rakkhatha āttānaṁ khaṇo vo mā upaccagū । "
},
"pdhp234:3":{
"verse":"khaṇātītā hi śocaṁti nirayamhi samappitā ।। "
},
"pdhp235:1":{
"verse":"na muṇḍabhāvā śamaṇo avrato alikaṁ bhaṇaṁ । "
},
"pdhp235:2":{
"verse":"icchālobhasamāpanno śamaṇo kiṁ bhaviṣyati ।। "
},
"pdhp236:1":{
"verse":"yo tu śameti pāpāni aṇutthūlāni sabbaśo । "
},
"pdhp236:2":{
"verse":"śamaṇā eva pāpānāṁ śamaṇo ti pravuccati ।। "
},
"pdhp237:1":{
"verse":"yassa chattrīśatiṁ sotā mānāphassamayā bhriśā । "
},
"pdhp237:2":{
"verse":"vāhā vahanti dudriṣṭiṁ saṁkappā ggredhaniśśitā ।। "
},
"pdhp238:1":{
"verse":"krodhaṁ jahe viprajaheya mānaṁ saṁyojanaṁ sabbam atikrameyā । "
},
"pdhp238:2":{
"verse":"taṁ nāmarūpamhi asajjamānaṁ akiṁcanaṁ nānupatanti dukkhā ।। "
},
"pdhp238:3":{
"verse":"Śaraṇavarggaḥ "
}
}
},
"pra/pts/sutta/pdhp/pdhp0239-0260":{
"root":{
"pdhp239:0.0":{
"verse":"Patna Dharmapada "
},
"pdhp239:0.1":{
"verse":"14. Khānti "
},
"pdhp239:1":{
"verse":"khāntī paramaṁ tapo titikkhā nibbāṇaṁ paramaṁ vadanti buddhā । "
},
"pdhp239:2":{
"verse":"na hi pravrajito paropaghātī śamaṇo hoti pare vihesayāno ।। "
},
"pdhp240:1":{
"verse":"ahiṁsakā ye munayo niccaṁ kāyena saṁvṛtā । "
},
"pdhp240:2":{
"verse":"te yānti accutaṁ ṭṭhāṇaṁ yattha gantā na śocati ।। "
},
"pdhp241:1":{
"verse":"suprabuddhaṁ prabujjhanti sadā gotamasāvakā । "
},
"pdhp241:2":{
"verse":"yesāṁ divā ca rātto ca ahiṁsāya rato mano ।। "
},
"pdhp242:1":{
"verse":"suprabuddhaṁ prabujjhanti sadā gotamasāvakā । "
},
"pdhp242:2":{
"verse":"yesāṁ divā ca rātto ca bhāvanāya rato mano ।। "
},
"pdhp243:1":{
"verse":"suprabuddhaṁ prabujjhanti sadā gotamasāvakā । "
},
"pdhp243:2":{
"verse":"yesāṁ divā ca rātto ca niccaṁ kāyagatā satī ।। "
},
"pdhp244:1":{
"verse":"ye jhānaprasutā dhīrā nekkhaṁmo ’paśame ratā । "
},
"pdhp244:2":{
"verse":"devā pi tesaṁ prihayanti saṁbuddhānāṁ satīmatāṁ ।। "
},
"pdhp245:1":{
"verse":"aranne yadi vā ggrāme ninne vā yadi vā thale । "
},
"pdhp245:2":{
"verse":"yattha arahanto viharaṁti taṁ bhomaṁ rāmaṇīyakaṁ ।। "
},
"pdhp246:1":{
"verse":"ekaṁ pi ce prāṇam aduṣṭacitto mettāyate kuśalī tena hoti । "
},
"pdhp246:2":{
"verse":"sabbe ca prāṇe manasā ’nukaṁpī prabhūtam ayiro prakaroti puṁñaṁ ।। "
},
"pdhp247:1":{
"verse":"ye sattaśaṇḍāṁ paṭhaviṁ vijettā rājariṣayo yajamānā ’nupariyagu । "
},
"pdhp247:2":{
"verse":"aśśamedhaṁ puruṣamedhaṁ saṁmaprāsaṁ vāyupeyaṁ nirāggaḍaṁ । "
},
"pdhp247:3":{
"verse":"mettassa cittassa subhāvitassa kalāṁ pi te nānubhavanti soḍaśiṁ । "
},
"pdhp247:4":{
"verse":"candaprabhāṁ tāragaṇā va sabbe ।। "
},
"pdhp248:1":{
"verse":"yo ’tha metteṇa cittena sabbe prāṇe nukaṁpati । "
},
"pdhp248:2":{
"verse":"mettaṁ se sabbabhūtesu veraṁ tassa na kenaci ।। "
},
"pdhp249:1":{
"verse":"yassa sabbe ahorātte ahiṁsāya rato mano । "
},
"pdhp249:2":{
"verse":"mettaṁ se sabbabhūtesu veraṁ tassa na kenaci ।। "
},
"pdhp250:1":{
"verse":"yassa sabbe ahorātte bhāvanāya rato mano । "
},
"pdhp250:2":{
"verse":"mettaṁ se sabbabhūtesu veraṁ tassa na kenaci ।। "
},
"pdhp251:1":{
"verse":"yassa sabbe ahorātte niccaṁ kāyagatā satī । "
},
"pdhp251:2":{
"verse":"mettaṁ se sabbabhūtesu veraṁ tassa na kenaci ।। "
},
"pdhp252:1":{
"verse":"yo na hanti na ghāteti na jināti na jāpaye । "
},
"pdhp252:2":{
"verse":"mettaṁ se sabbabhūtesu veraṁ tassa na kenaci ।। "
},
"pdhp253:1":{
"verse":"na hi vereṇa verāṇi śāmantīha kadācanaṁ । "
},
"pdhp253:2":{
"verse":"avereṇa tu śāmaṁti esa dhaṁmo sanātano ।। "
},
"pdhp254:1":{
"verse":"pare ca na vijānaṁti vayam ettha jayāmatha । "
},
"pdhp254:2":{
"verse":"ye ca tattha vijānaṁti tato śāṁmaṁti medhakā ।। "
},
"pdhp255:1":{
"verse":"susukhaṁ vata jīvāmo veriṇesu averiṇo । "
},
"pdhp255:2":{
"verse":"veriṇesu manuṣyesu viharāma averiṇo ।। "
},
"pdhp256:1":{
"verse":"susukhaṁ vata jīvāmo ussukesu anussukā । "
},
"pdhp256:2":{
"verse":"ussukesu manuṣyesu viharāma anussukā । "
},
"pdhp257:1":{
"verse":"susukhaṁ vata jīvāmo yesaṁ no nāsti kiṁcanaṁ । "
},
"pdhp257:2":{
"verse":"sakiñcanesu manuṣyesu viharāma akiṁcanā ।। "
},
"pdhp258:1":{
"verse":"yathā bubbudakaṁ paśśe yathā paśśe marīcikaṁ । "
},
"pdhp258:2":{
"verse":"evaṁ lokaṁ avecchānam maccurājā na paśśati ।। "
},
"pdhp259:1":{
"verse":"parijinnam idaṁ rūpaṁ roganīḍaṁ prabhaṁguraṁ । "
},
"pdhp259:2":{
"verse":"bhijjīhiti pūtisaṁdeho maraṇāttaṁ hi jīvitaṁ ।। "
},
"pdhp260:1":{
"verse":"jihmaṁ ca driṣṭā dukhitaṁ ca vyādhitaṁ pretañ ca driṣṭā na cirassa mānavo । "
},
"pdhp260:2":{
"verse":"saṁvego tīppe (?) vipulo (?) ajāyatha acchecchi dhīro gṛhibandhanāni ।। "
},
"pdhp260:3":{
"verse":"Khāntivarggaḥ "
}
}
},
"pra/pts/sutta/pdhp/pdhp0261-0277":{
"root":{
"pdhp261:0.0":{
"verse":"Patna Dharmapada "
},
"pdhp261:0.1":{
"verse":"15. Āsava "
},
"pdhp261:1":{
"verse":"appakātemanuṣyesu ye janāpāragāmino । "
},
"pdhp261:2":{
"verse":"athāyam itarā prajā tīram evānudhāvati ।। "
},
"pdhp262:1":{
"verse":"ye ca kho saṁmadākkhāte dhamme dhaṁmānuvattino । "
},
"pdhp262:2":{
"verse":"te janā pāram ehiṁti maccudheyaṁ suduttaraṁ ।। "
},
"pdhp263:1":{
"verse":"kihne dhamme viprahāya śukre bhāvetha paṇḍitā । "
},
"pdhp263:2":{
"verse":"okā anokam āgaṁma viveko yattha dūramaṁ ।। "
},
"pdhp264:1":{
"verse":"tatthābhiratim eṣāṇā hettā kāme akiṁcanā । "
},
"pdhp264:2":{
"verse":"payirodametha āttānaṁ cittaṁ kileśehi sabbaśo ।। "
},
"pdhp265:1":{
"verse":"yassa saṁbodhiaṁgehi samaṁ cittaṁ subhāvitaṁ । "
},
"pdhp265:2":{
"verse":"āttānapaṭinissagge anupādāya ye ratā । "
},
"pdhp265:3":{
"verse":"khīṇāsavā jutīmanto te loke parinivṛtā ।। "
},
"pdhp266:1":{
"verse":"yadahi kiccaṁ tad apaviddhaṁ akiccaṁ puna kīrati । "
},
"pdhp266:2":{
"verse":"unnaddhānāṁ pramattānāṁ tesaṁ vaddhaṁti āsavā ।। "
},
"pdhp267:1":{
"verse":"yesaṁ ca susamāraddhā niccaṁ kāyagatā satī । "
},
"pdhp267:2":{
"verse":"akiccaṁ te na sevaṁti kicce sātaccakāriṇo । "
},
"pdhp267:3":{
"verse":"satānāṁ samprajānānāṁ tesaṁ khīyaṁti āsavā ।। "
},
"pdhp268:1":{
"verse":"paravajjānupaśśīnāṁ niccaṁ ojjhāyasaṁñinā । "
},
"pdhp268:2":{
"verse":"āsavā tesaṁ vaddhanti ārā te āsavakkhayā ।। "
},
"pdhp269:1":{
"verse":"jāgarikām anuyuttānāṁ ahorāttānuśikkhiṇāṁ । "
},
"pdhp269:2":{
"verse":"nibbāṇe adhimuttānāṁ atthaṁ gacchaṁti āsavā ।। "
},
"pdhp270:1":{
"verse":"yesā ’savā parikkhīṇā āhāre ca aniśśitā । "
},
"pdhp270:2":{
"verse":"śuṁñatā ānimitto ca vimogho yesa gocaro । "
},
"pdhp270:3":{
"verse":"ākāśe va śakuntānāṁ padaṁ tesaṁ durannayaṁ । "
},
"pdhp271:1":{
"verse":"na hi śīlavrateneva bāhuśoccena vā puna । "
},
"pdhp271:2":{
"verse":"atha vā samādhilābhena vivittaśayanena vā ।। "
},
"pdhp272:1":{
"verse":"phusāma nekkhaṁmasukhaṁ apṛthujjanasevitaṁ । "
},
"pdhp272:2":{
"verse":"bhikkhū viśśāsamāpādi aprāpyāsavakkhayaṁ ।। "
},
"pdhp273:1":{
"verse":"nāyaṁ pramajjituṁ kālo ’prāpyāsavakkhayaṁ । "
},
"pdhp273:2":{
"verse":"pramattaṁ dukham anneti sīhaṁ vā mṛgamātikā । "
},
"pdhp274:1":{
"verse":"gabbham eke okraṁmanti nirayaṁ pāpakaṁmuṇo । "
},
"pdhp274:2":{
"verse":"saggaṁ sugatino yānti parinivvānti anāsavā ।। "
},
"pdhp275:1":{
"verse":"yathā hrado ’ssa gaṁbhīro viprasanno anāvilo । "
},
"pdhp275:2":{
"verse":"evaṁ dhaṁmāṇi śottāna viprasīdaṁti paṇḍitā ।। "
},
"pdhp276:1":{
"verse":"yassa jitaṁ nā ’ppajjīyati jitam assā na upeti antako । "
},
"pdhp276:2":{
"verse":"taṁ buddham anomanikramaṁ apadaṁ kena padena nehisi ।। "
},
"pdhp277:1":{
"verse":"yassa jālinī visattikā tahnā nāsti kahiṁ ci netaye । "
},
"pdhp277:2":{
"verse":"taṁ buddham anantagocaraṁ apadaṁ kena padena nehisi ।। "
},
"pdhp277:3":{
"verse":"Āsavavarggaḥ "
}
}
},
"pra/pts/sutta/pdhp/pdhp0278-0305":{
"root":{
"pdhp278:0.0":{
"verse":"Patna Dharmapada "
},
"pdhp278:0.1":{
"verse":"16. Vācā "
},
"pdhp278:1":{
"verse":"vācānurakkhī manasā susaṁvṛto kāyena yo akuśalaṁ na sevati। "
},
"pdhp278:2":{
"verse":"etettayo kaṁmapathe viśodhiya prāppojja so śāntipadaṁ anuttaraṁ ।। "
},
"pdhp279:1":{
"verse":"kāyapradoṣaṁ rakkheyā kāyena saṁvṛto siyā । "
},
"pdhp279:2":{
"verse":"kāyaduccaritaṁ hettā kāyena sucaritaṁ care ।। "
},
"pdhp280:1":{
"verse":"vācāpradoṣaṁ rakkheyā vācāya saṁvṛto siyā । "
},
"pdhp280:2":{
"verse":"vācāduccaritaṁ hettā vācāya sucaritaṁ care ।। "
},
"pdhp281:1":{
"verse":"manapradoṣaṁ rakkheyā manasā saṁvṛto siyā । "
},
"pdhp281:2":{
"verse":"manoduccaritaṁ hettā manasā sucaritaṁ care ।। "
},
"pdhp282:1":{
"verse":"kāyena saṁvṛtā dhīrā vācāya utta cetasā । "
},
"pdhp282:2":{
"verse":"sabbattha saṁvṛtā dhīrā te ve suparisaṁvṛtā ।। "
},
"pdhp283:1":{
"verse":"porāṇam etaṁ ādhora na etaṁ ahunā-r-iva । "
},
"pdhp283:2":{
"verse":"nindanti tohnim āsīnaṁ nindanti mitabhāṇikaṁ । "
},
"pdhp283:3":{
"verse":"bahubhāṇikaṁ pi nindanti nāsti loke anindito ।। "
},
"pdhp284:1":{
"verse":"na cābhu na ca bhaviṣyati na cetarahi vijjati । "
},
"pdhp284:2":{
"verse":"ekāntanindito poṣo ekāntaṁ vā praśaṁsito ।। "
},
"pdhp285:1":{
"verse":"yañ ca bālā adhaṁmaṭṭhaṁ pūjeyu garaheyu vā । "
},
"pdhp285:2":{
"verse":"aviñūṁ avibhāvāya na taṁ atthāya kāyaci ।। "
},
"pdhp286:1":{
"verse":"yaṁ ca viñū praśaṁsanti anuvicca suve suve । "
},
"pdhp286:2":{
"verse":"acchidravattiṁ medhāviṁ praṁñāśīlasamāhitaṁ ।। "
},
"pdhp287:1":{
"verse":"nikkhaṁ jāṁbūnadasseva ko taṁ ninditum arihati । "
},
"pdhp287:2":{
"verse":"devā pi naṁ praśansanti brahmuṇā pi praśaṁsito ।। "
},
"pdhp288:1":{
"verse":"na vākkaraṇamātteṇa vannapukkhalatāya vā । "
},
"pdhp288:2":{
"verse":"sādhurūpī naro hoti iśśukī maccharī śaṭho ।। "
},
"pdhp289:1":{
"verse":"yamhi saccaṁ ca dhammo ca viratī saṁyyamo damo । "
},
"pdhp289:2":{
"verse":"sa vāntadoṣo medhāvī sādhurūpī ti vuccati ।। "
},
"pdhp290:1":{
"verse":"bahuṁ pi ce sahitaṁ bhāṣamāno na takkaro hoti naro pramatto । "
},
"pdhp290:2":{
"verse":"gopo va gāvo gaṇayaṁ paresaṁ na bhāgavā śāmaṇṇassa hoti ।। "
},
"pdhp291:1":{
"verse":"appaṁ pi ce sahitaṁ bhāṣamāno dhammassa hoti anudhammacārī । "
},
"pdhp291:2":{
"verse":"rāgaṁ ca doṣaṁ ca prahāya mohaṁ vimuttacitto akhilo akaṁcho । "
},
"pdhp291:3":{
"verse":"anupādiyāno iha vā hure vā sa bhāgavā śāmannassa hoti ।। "
},
"pdhp292:1":{
"verse":"saccaṁ bhaṇe na kujjheyā deyā appā pi yācito । "
},
"pdhp292:2":{
"verse":"etehi ttihi ṭṭhāṇehi gacche devāna santike ।। "
},
"pdhp293:1":{
"verse":"na ve kadāryyā devalokaṁ vrajanti bālā hi bhe na praśaṁsanti dānaṁ । "
},
"pdhp293:2":{
"verse":"dhīro tu dānaṁ anumodamāno teneva so devalokaṁ pareti ।। "
},
"pdhp294:1":{
"verse":"śīlavantaṁ śuciṁ dacchaṁ dhammaṭṭhaṁ saccavādinaṁ । "
},
"pdhp294:2":{
"verse":"āttano kārakaṁ śantaṁ taṁ jano kurute priyaṁ ।। "
},
"pdhp295:1":{
"verse":"śreyo ayoguḍā bhuttā tattā aggiśikhopamā । "
},
"pdhp295:2":{
"verse":"yaṁ ca bhuñjeya duśśīlo rāṣṭapiṇḍaṁ asaṁyyato ।। "
},
"pdhp296:1":{
"verse":"kuśo yathā duggṛhīto hastam evānukaṁtati । "
},
"pdhp296:2":{
"verse":"śāmannaṁ dupparāmāṭṭhaṁ nirayāya upakaṭṭati ।। "
},
"pdhp297:1":{
"verse":"ekadhaṁmam atītassa muṣāvādissa jaṁtuno । "
},
"pdhp297:2":{
"verse":"vitinnaparalokassa nāsti pāpaṁ akāriyaṁ ।। "
},
"pdhp298:1":{
"verse":"na hi śastaṁ suniśitaṁ viṣaṁ hālāhalaṁ tathā । "
},
"pdhp298:2":{
"verse":"evaṁ khipraṁ atipāteti vācā dubbhāṣitā yathā ।। "
},
"pdhp299:1":{
"verse":"puruṣassa jāyamānassa kuṭhārī jāyate mukhe । "
},
"pdhp299:2":{
"verse":"yāya chindati āttānaṁ vācaṁ dubbhāṣitaṁ bhaṇaṁ ।। "
},
"pdhp300:1":{
"verse":"yo hi nindiye praśaṁsati uttavā nindati yo praśaṁsiye । "
},
"pdhp300:2":{
"verse":"vicināti mukhena so kaliṁ kalinā tena sukhaṁ na vindati ।। "
},
"pdhp301:1":{
"verse":"appāmātto ayaṁ kalī yo akkhehi dhanaṁ parājaye । "
},
"pdhp301:2":{
"verse":"sabbassaṁ pi sahāpi āttanā "
},
"pdhp301:3":{
"verse":"ayam eva mahataro kalī yo sugatesu manaṁ pradūṣaye ।। "
},
"pdhp302:1":{
"verse":"śataṁ sahasrāṇi nirabbudānāṁ chattrīśatiṁ paṁca ca abbudāni । "
},
"pdhp302:2":{
"verse":"yaṁ ayiragarahī nirayaṁ upeti vācaṁ manaṁ ca praṇidhāya pāpikāṁ ।। "
},
"pdhp303:1":{
"verse":"kallāṇim eva bhāṣeyā na ’ssa mucceya pāpikā । "
},
"pdhp303:2":{
"verse":"mokkho kallāṇiye śreyo muttā tapati pāpikāṁ ।। "
},
"pdhp304:1":{
"verse":"kallāṇim eva seveyā na ’ssa mucceya pāpikā । "
},
"pdhp304:2":{
"verse":"mokkho kallāṇiye śreyo muttā tapati pāpikāṁ ।। "
},
"pdhp305:1":{
"verse":"vācaṁ bhāṣeyā kallāṇiṁ na ’ssa mucceya pāpikā । "
},
"pdhp305:2":{
"verse":"jātaṁ krodhaṁ nivāreyā so biṣabbhi nirujjhati ।। "
},
"pdhp305:3":{
"verse":"Vācāvarggaḥ "
}
}
},
"pra/pts/sutta/pdhp/pdhp0306-0326":{
"root":{
"pdhp306:0.0":{
"verse":"Patna Dharmapada "
},
"pdhp306:0.1":{
"verse":"17. Ātta "
},
"pdhp306:1":{
"verse":"yassa accantadośśillaṁ malutā sālam ivo ’tatā । "
},
"pdhp306:2":{
"verse":"karoti so tathāttānaṁ yathā naṁ biṣam icchati ।। "
},
"pdhp307:1":{
"verse":"āttanā hi kataṁ pāpaṁ āttajaṁ āttasaṁbhavaṁ । "
},
"pdhp307:2":{
"verse":"anumaṁdhati dummedhaṁ vayiraṁ vā ahmamayaṁ maṇiṁ ।। "
},
"pdhp308:1":{
"verse":"āttanā hi kataṁ pāpaṁ āttanā saṁkiliśśati । "
},
"pdhp308:2":{
"verse":"āttanā akataṁ pāpaṁ āttanā ye viśujjhati । "
},
"pdhp308:3":{
"verse":"śoddhī aśoddhī praccattaṁ nāṁño aṁñaṁ viśodhaye ।। "
},
"pdhp309:1":{
"verse":"na paresaṁ vilomāni na paresaṁ katā ’kataṁ । "
},
"pdhp309:2":{
"verse":"āttanā ye aveccheyā katāni akatāni ca ।। "
},
"pdhp310:1":{
"verse":"na paresaṁ vilomāni na paresaṁ samāsamaṁ । "
},
"pdhp310:2":{
"verse":"āttanā ye aveccheyā samāni viṣamāṇi ca ।। "
},
"pdhp311:1":{
"verse":"āttānañ ce priyaṁ ñāyyā rakkheyā naṁ surakkhitaṁ । "
},
"pdhp311:2":{
"verse":"na etaṁ sulabhaṁ hoti sukhaṁ dukkatakāriṇāṁ ।। "
},
"pdhp312:1":{
"verse":"āttānaṁ ce priyaṁ ñāyyā rakkheyā naṁ surakkhitaṁ । "
},
"pdhp312:2":{
"verse":"ttiṇṇam añataraṁ yāmānaṁ paṭijāggreya paṇḍito ।। "
},
"pdhp313:1":{
"verse":"ekāsanaṁ ekaśeyaṁ ekacariyām atandrito । "
},
"pdhp313:2":{
"verse":"eko ramayam āttānaṁ vanānte ramitā siyā ।। "
},
"pdhp314:1":{
"verse":"yo śāsanaṁ arahatāṁ ayirāṇāṁ dhammajīvināṁ । "
},
"pdhp314:2":{
"verse":"paṭikrośati dummedho dṛṣṭiṁ niśśāya pāpikāṁ । "
},
"pdhp314:3":{
"verse":"karoti so tathāttānaṁ yathā naṁ biṣam icchati ।। "
},
"pdhp315:1":{
"verse":"yo śāsanaṁ arahatāṁ ayirāṇāṁ dhammajīvināṁ । "
},
"pdhp315:2":{
"verse":"paṭikrośati dummedho dṛṣṭiṁ niśśaya pāpikāṁ । "
},
"pdhp315:3":{
"verse":"phalāni kaṇṭakasseva āttaghannāya phallati ।। "
},
"pdhp316:1":{
"verse":"āttānam eva paṭhamaṁ atthe dhaṁme niveśaye । "
},
"pdhp316:2":{
"verse":"athāṁñam anuśāseyā evaṁ hohi yathā ahaṁ ।। "
},
"pdhp317:1":{
"verse":"āttānam eva paṭhamaṁ paṭirūpe niyojaye । "
},
"pdhp317:2":{
"verse":"athāṁñam anuśāsanto na kiliśśati praṁñavā ।। "
},
"pdhp318:1":{
"verse":"āttanā ye tathā kayirā yathāṁñam anuśāsaye । "
},
"pdhp318:2":{
"verse":"adānto vata dameyā āttā hi kira duddamo ।। "
},
"pdhp319:1":{
"verse":"āttā hi bhe varaṁ dānto yacchāyam itarā prajā । "
},
"pdhp319:2":{
"verse":"āttadāntassa poṣassa sadā saṁyyatacāriṇo ।। "
},
"pdhp320:1":{
"verse":"neva devā na gandhabbā na māro saha brahmuṇā । "
},
"pdhp320:2":{
"verse":"jitaṁ apajitaṁ kayirā tattharūpassa jantuno ।। "
},
"pdhp321:1":{
"verse":"āttā hi āttano nātho ko hi nātho paro siyā । "
},
"pdhp321:2":{
"verse":"āttanā hi sucinnena nāthaṁ labhati dullabhaṁ ।। "
},
"pdhp322:1":{
"verse":"āttā hi āttano nātho āttā hi āttano gatī । "
},
"pdhp322:2":{
"verse":"tassā saṁyyamayā ’ttānaṁ aśśaṁ bhadraṁ va vāṇijo ।। "
},
"pdhp323:1":{
"verse":"āttānam eva damaye aśśasugatiyā sadā । "
},
"pdhp323:2":{
"verse":"daṁma śaṁma ujjuṁ hohi tato akuṭilo bhava ।। "
},
"pdhp323:3":{
"verse":"tato dānto sukhī hohi anupādāya nivṛto । "
},
"pdhp324:1":{
"verse":"āttanā codayā ’ttānaṁ parimaśāttānam āttanā । "
},
"pdhp324:2":{
"verse":"so āttagutto satimā sukhaṁ bhikkhū vihāhisi । "
},
"pdhp325:1":{
"verse":"āttadātthaṁ parātthena bahunā pi na hāpaye । "
},
"pdhp325:2":{
"verse":"āttadātthaṁ paraṁ ñāttā sadātthaparamo siyā ।। "
},
"pdhp326:1":{
"verse":"nevāttaheto na parassa heto na saggam icche na dhanaṁ na rāṣṭaṁ । "
},
"pdhp326:2":{
"verse":"necche adhammeṇa samṛddhim āttano so śīlavā praṁñavā dhāṁmiko siyā ।। "
},
"pdhp326:3":{
"verse":"Āttavarggaḥ "
}
}
},
"pra/pts/sutta/pdhp/pdhp0327-0341":{
"root":{
"pdhp327:0.0":{
"verse":"Patna Dharmapada "
},
"pdhp327:0.1":{
"verse":"18. Dadantī "
},
"pdhp327:1":{
"verse":"dadantiveyathāśraddhaṁ yathāprasādanaṁ janā । "
},
"pdhp327:2":{
"verse":"tattha yo duṁmano hoti paresaṁ pānabhojane । "
},
"pdhp327:3":{
"verse":"na so divā ca rātto ca samādhim adhigacchati ।। "
},
"pdhp328:1":{
"verse":"yassa cetaṁ samucchinnaṁ mūlo ’gghaccaṁ samūhataṁ । "
},
"pdhp328:2":{
"verse":"sa ve divā ca rātto ca samādhim adhigacchati ।। "
},
"pdhp329:1":{
"verse":"aśśo va bhadro kaṣāya puṭṭho ātāpino saviṁgaṇo carāṇo । "
},
"pdhp329:2":{
"verse":"śraddhāya sīlena ca vīriyeṇa ca samādhinā dhammavipaśśanāya ca । "
},
"pdhp329:3":{
"verse":"te khāntisoracchasamādhisaṁṭhitā śutassa praṁñāya ca sāram ajjhagū ।। "
},
"pdhp330:1":{
"verse":"yo driṣṭe dhaṁme labhati śraddhāṁ praṁñāṁ anuttarāṁ । "
},
"pdhp330:2":{
"verse":"sa ve mahaddhano loke moham aṁñaṁ bahuṁ dhanaṁ ।। "
},
"pdhp331:1":{
"verse":"śraddho sīlena saṁpanno yaśabhogasamāhito । "
},
"pdhp331:2":{
"verse":"yaṁ yaṁ so bhajate deśaṁ tattha tattheva pūjiyo ।। "
},
"pdhp332:1":{
"verse":"śraddhābitiyaṁ puruṣaṁ carantaṁ na naṁ labheyā aśraddho va cāro । "
},
"pdhp332:2":{
"verse":"yaśo ca kittī ca tato nam eti saggaṁ ca gacche śarīraṁ prahāya ।। "
},
"pdhp333:1":{
"verse":"aśraddho akataṁñū ca saṁdhicchedo ca yo naro । "
},
"pdhp333:2":{
"verse":"hatāvakāśo vāntāśo sa ve uttimaporuṣo ।। "
},
"pdhp334:1":{
"verse":"kiccho buddhāna uppādo kicchā dhammassa deśanā । "
},
"pdhp334:2":{
"verse":"kiccho śraddhapaṭīlābho kicchaṁ māccāna jīvitaṁ ।। "
},
"pdhp335:1":{
"verse":"anavaṭṭhitacittassa saddhaṁmam avijānato । "
},
"pdhp335:2":{
"verse":"pāriplavaprasādassa praṁñā na paripūrati ।। "
},
"pdhp336:1":{
"verse":"nāprasannacittena duṣṭena kupitena vā । "
},
"pdhp336:2":{
"verse":"śakkam ājānituṁ dhammo sāraṁbhabahulena vā ।। "
},
"pdhp337:1":{
"verse":"yo tu vinīya sāraṁbhaṁ aprasādaṁ ca cetaso । "
},
"pdhp337:2":{
"verse":"prasannacitto sumano sa ve nyāyyā subhāṣitaṁ ।। "
},
"pdhp338:1":{
"verse":"manuṣyapaṭilābhena saggānāṁ gamanena ca । "
},
"pdhp338:2":{
"verse":"pṛthivyām ekarājjena sotāpattiphalaṁ varaṁ ।। "
},
"pdhp339:1":{
"verse":"yassa śraddhā tathāgate acalā supratiṣṭhitā । "
},
"pdhp339:2":{
"verse":"śīlañ ca yassa kallāṇaṁ ayirakāntaṁ praśaṁsiyaṁ ।। "
},
"pdhp340:1":{
"verse":"saṁghe prasādo yassa asti ujjubhūtañ ca daṁśanaṁ । "
},
"pdhp340:2":{
"verse":"adaridro ti tam āhu amoghaṁ tassa jīvitaṁ ।। "
},
"pdhp341:1":{
"verse":"tassā śraddhañ ca śīlaṁ ca prasādaṁ dhammadaṁśane । "
},
"pdhp341:2":{
"verse":"anuyuñjeya medhāvī saraṁ buddhāna śāsanaṁ ।। "
},
"pdhp341:3":{
"verse":"Dadantīvarggaḥ "
}
}
},
"pra/pts/sutta/pdhp/pdhp0342-0357":{
"root":{
"pdhp342:0.0":{
"verse":"Patna Dharmapada "
},
"pdhp342:0.1":{
"verse":"19. Citta "
},
"pdhp342:1":{
"verse":"phandanaṁ capalaṁ cittaṁ durakkhaṁ dunnivārayaṁ । "
},
"pdhp342:2":{
"verse":"ujjuṁ karoti medhāvī uṣukāro va tejanā ।। "
},
"pdhp343:1":{
"verse":"vārijo va thale khitto okamokātu ubbhato । "
},
"pdhp343:2":{
"verse":"pariphandatimaṁ cittaṁ māradheyaṁ prahātaye ।। "
},
"pdhp344:1":{
"verse":"dūraṁgamaṁ ekacaraṁ aśarīraṁ guhāśayaṁ । "
},
"pdhp344:2":{
"verse":"ye cittaṁ saṁyyamehinti mokkhaṁte mārabaṁdhanā ।। "
},
"pdhp345:1":{
"verse":"dunniggrahassa laghuno yatthakāmanipātino । "
},
"pdhp345:2":{
"verse":"cittassa damatho sādhu cittaṁ dāntaṁ sukhāvahaṁ ।। "
},
"pdhp346:1":{
"verse":"sududdaśaṁ sunipuṇaṁ yatthakāmanipātinaṁ । "
},
"pdhp346:2":{
"verse":"cittaṁ rakkheya medhāvī tadahi guttaṁ sukhāvahaṁ ।। "
},
"pdhp347:1":{
"verse":"anaprāśrayamāṇassa ananvāhatacetaso । "
},
"pdhp347:2":{
"verse":"hettā kallāṇapāpāni nāsti jāgarato bhayaṁ ।। "
},
"pdhp348:1":{
"verse":"dhammaprītirasaṁ pāttā viprasannena cetasā । "
},
"pdhp348:2":{
"verse":"ayirapravedite dhamme sadā ramati paṇḍito ।। "
},
"pdhp349:1":{
"verse":"acirā vata ayaṁ kāyo paṭhaviṁ abhiśehiti । "
},
"pdhp349:2":{
"verse":"chūḍo apetaviṁnyāṇo nirātthaṁ vā kaṭiṁgaraṁ ।। "
},
"pdhp350:1":{
"verse":"kuṁbhopamaṁ kāyam imaṁ vidittā nagaropamaṁ cittam adhiṣṭhihittā । "
},
"pdhp350:2":{
"verse":"yodheya māraṁ praṁñāyudhena jitaṁ ca rakkhe aniveśano siyā ।। "
},
"pdhp351:1":{
"verse":"yathā agāraṁ ducchannaṁ vaṭṭhī samitivijjhati । "
},
"pdhp351:2":{
"verse":"evaṁ abhāvitaṁ cittaṁ rāgo samitivijjhati ।। "
},
"pdhp352:1":{
"verse":"yathā agāraṁ succhannaṁ vaṭṭhī na samitivijjhati । "
},
"pdhp352:2":{
"verse":"evaṁ subhāvitaṁ cittaṁ rāgo na samitivijjhati ।। "
},
"pdhp353:1":{
"verse":"yathā agāraṁ ducchannaṁ vaṭṭhī samitivijjhati । "
},
"pdhp353:2":{
"verse":"evaṁ abhāvitaṁ cittaṁ doṣo samitivijjhati ।। "
},
"pdhp354:1":{
"verse":"yathā agāraṁ succhannaṁ vaṭṭhī na samitivijjhati । "
},
"pdhp354:2":{
"verse":"evaṁ subhāvitaṁ cittaṁ doṣo na samitivijjhati ।। "
},
"pdhp355:1":{
"verse":"yathā agāraṁ ducchannaṁ vaṭṭhī samitivijjhati । "
},
"pdhp355:2":{
"verse":"evaṁ abhāvitaṁ cittaṁ moho samitivijjhati ।। "
},
"pdhp356:1":{
"verse":"yathā agāraṁ succhannaṁ vaṭṭhī na samitivijjhati । "
},
"pdhp356:2":{
"verse":"evaṁ subhāvitaṁ cittaṁ moho na samitivijjhati ।। "
},
"pdhp357:1":{
"verse":"sabbapāpassa akaraṇaṁ kuśalassa apasaṁpadā । "
},
"pdhp357:2":{
"verse":"sacittapariyodamanaṁ etaṁ buddhāna śāsanaṁ ।। "
},
"pdhp357:3":{
"verse":"Cittavarggaḥ "
}
}
},
"pra/pts/sutta/pdhp/pdhp0358-0375":{
"root":{
"pdhp358:0.0":{
"verse":"Patna Dharmapada "
},
"pdhp358:0.1":{
"verse":"20. Māgga "
},
"pdhp358:1":{
"verse":"māggānaṣṭaṁgiko śreṣṭho saccānāṁ caturo padā । "
},
"pdhp358:2":{
"verse":"virāgo śreṣṭho dhammāṇāṁ dupadānāṁ ca cakkhumā ।। "
},
"pdhp359:1":{
"verse":"ākkhāto vo mayā māggo aṁñāye śallasaṁsano । "
},
"pdhp359:2":{
"verse":"tubbhehi kiccam ātappaṁ akkhātāro tathāgatā । "
},
"pdhp359:3":{
"verse":"paṭipannā pramokkhanti jhāyino mārabaṁdhanā ।। "
},
"pdhp360:1":{
"verse":"eseva māggo nāstaṁ ’ño daṁśanassa viśuddhiye । "
},
"pdhp360:2":{
"verse":"taṁ māggaṁ paṭipajjahvo mārasse ’sā pramohanī । "
},
"pdhp360:3":{
"verse":"etāhi tubbhe paṭipannā dukkhassa antaṁ kariṣyatha ।। "
},
"pdhp361:1":{
"verse":"vanaṁ chindatha mā rukkhe vanāto jāyate bhayaṁ । "
},
"pdhp361:2":{
"verse":"chettā vanañ ca vanadhañ ca nibbanena gamiśśatha ।। "
},
"pdhp362:1":{
"verse":"yāvatā vanadho na cchijjati aṇumātto pi narassa ñātisu । "
},
"pdhp362:2":{
"verse":"paṭibaddhamano hi tattha so vaccho cchīravako va mātari ।। "
},
"pdhp363:1":{
"verse":"ucchinna sineham āttano kumudaṁ śāradikaṁ va pāṇinā । "
},
"pdhp363:2":{
"verse":"śāntimāggam eva byūhaya nibbāṇaṁ sugatena deśitaṁ ।। "
},
"pdhp364:1":{
"verse":"idaṁ vaśśā kariṣyāmi idaṁ hemaṁna gṛhmasu । "
},
"pdhp364:2":{
"verse":"iti bālo viciṁteti antarāyaṁ na bujjhati ।। "
},
"pdhp365:1":{
"verse":"taṁ puttapaśusaṁmattaṁ vyāsattamanasaṁ naraṁ । "
},
"pdhp365:2":{
"verse":"suttaṁ ggrāmaṁ mahogho vā maccu-r-ādāya gacchati ।। "
},
"pdhp366:1":{
"verse":"na santi puttā ttāṇāya na pitā no pi bhātaro । "
},
"pdhp366:2":{
"verse":"antakenā ’dhibhūtassa nāsti ñātīsu ttāṇatā ।। "
},
"pdhp367:1":{
"verse":"krandatām eva ñātīnaṁ vilapatāṁ cevam ekato । "
},
"pdhp367:2":{
"verse":"janā antarahīyaṁti asakāmā jahaṁti naṁ ।। "
},
"pdhp368:1":{
"verse":"etaṁ vidiya medhāvī praṁñavā vītamaccharī । "
},
"pdhp368:2":{
"verse":"taṁ saggagamanaṁ māggaṁ niccam eva viśodhaye । "
},
"pdhp369:1":{
"verse":"tassā hi paṇḍito poṣo saṁpaśśaṁ attham āttano । "
},
"pdhp369:2":{
"verse":"taṁ saggaganaṁ māggaṁ niccam eva viśodhaye ।। "
},
"pdhp370:1":{
"verse":"śraddho śīlena saṁpanno praṁñavā susamāhito । "
},
"pdhp370:2":{
"verse":"niccaṁ māggaṁ viśodheti sacchayanaṁ sāṁparāyikaṁ ।। "
},
"pdhp371:1":{
"verse":"śraddho śīlena saṁpanno praṁñavā susamāhito । "
},
"pdhp371:2":{
"verse":"ramate māggam āsevaṁ ajjhattopasame rato ।। "
},
"pdhp372:1":{
"verse":"śraddho śīlena saṁpaṁno praṁñāvāgarato sadā । "
},
"pdhp372:2":{
"verse":"saṁyojanam aṇutthūlaṁ daham aggī va gacchati । "
},
"pdhp372:3":{
"verse":"mānamakkhe va pāpake ।। "
},
"pdhp373:1":{
"verse":"aniccā sabbasaṁkhārā yato praṁñāya paśśati । "
},
"pdhp373:2":{
"verse":"atha nivvaṇḍate dukkhā esa māggo viśuddhiye ।। "
},
"pdhp374:1":{
"verse":"sabbadhaṁmā anāttā ti yato praṁñāya paśśati । "
},
"pdhp374:2":{
"verse":"atha nivvaṇḍate dukkhā esa māggo viśuddhiye ।। "
},
"pdhp375:1":{
"verse":"yogā hi bhūrī saṁbhavati ayogā bhūrisaṁkhayo । "
},
"pdhp375:2":{
"verse":"etaṁ jethāpathaṁ ñāttā bhavāya vibhavāya ca । "
},
"pdhp375:3":{
"verse":"tathā śiccheya medhāvī yathā bhūrī pravaddhati ।। "
},
"pdhp375:4":{
"verse":"Māggavarggaḥ "
}
}
},
"pra/pts/sutta/pdhp/pdhp0376-0397":{
"root":{
"pdhp376:0.0":{
"verse":"Patna Dharmapada "
},
"pdhp376:0.1":{
"verse":"21. Sahasra "
},
"pdhp376:1":{
"verse":"sahasram api ce vācā anatthapadasāhitā । "
},
"pdhp376:2":{
"verse":"ekaṁ atthapadaṁ śreyo yaṁ śottā upaśāṁmati ।। "
},
"pdhp377:1":{
"verse":"yo ca gāthāśataṁ bhāṣe anatthapadasāhitaṁ । "
},
"pdhp377:2":{
"verse":"ekaṁ dhamapadaṁ śreyo yaṁ śottā upaśāṁmati ।। "
},
"pdhp378:1":{
"verse":"yo sahasraṁ sahasrāṇāṁ saṁggrāme mānuṣe jine । "
},
"pdhp378:2":{
"verse":"ekaṁ ca paṁñam āttānaṁ sa ve saṁggrāmamuttamo ।। "
},
"pdhp379:1":{
"verse":"māse māse sahasreṇa yo yajeya śataṁ samā । "
},
"pdhp379:2":{
"verse":"ekañ ca bhāvitāttānaṁ muhuttam api pūjaye । "
},
"pdhp379:3":{
"verse":"sā eva pūjanā śreyo yac cha vaśśaśataṁ hutaṁ ।। "
},
"pdhp380:1":{
"verse":"yo ca vaśśaśataṁ jantū aggiṁ paricare vane । "
},
"pdhp380:2":{
"verse":"ekañ ca bhāvitāttānaṁ muhuttam api pūjaye । "
},
"pdhp380:3":{
"verse":"sā eva pūjanā śreyo yac cha vaśśaśataṁ hutaṁ ।। "
},
"pdhp381:1":{
"verse":"yaṁ kiñci yaṣṭaṁ va hutaṁ va loke saṁvatsaraṁ yajate puṁñapekhī । "
},
"pdhp381:2":{
"verse":"sabbaṁ pi taṁ na catubbhāgam eti abhivādanā ujjugatesu śreyo ।। "
},
"pdhp382:1":{
"verse":"māse māse sahasreṇa yo yajeya śataṁ samā । "
},
"pdhp382:2":{
"verse":"na taṁ buddhe prasādassa kalām agghati ṣoḍaśiṁ ।। "
},
"pdhp383:1":{
"verse":"māse māse sahasreṇa yo yajeya śataṁ samā । "
},
"pdhp383:2":{
"verse":"na taṁ dhamme prasādassa kalām agghati ṣoḍaśiṁ ।। "
},
"pdhp384:1":{
"verse":"māse māse sahasreṇa yo yajeya śataṁ samā । "
},
"pdhp384:2":{
"verse":"na taṁ saṁghe prasādassa kalām agghati ṣoḍaśiṁ ।। "
},
"pdhp385:1":{
"verse":"māse māse sahasreṇa yo yajeya śataṁ samā । "
},
"pdhp385:2":{
"verse":"na taṁ sākhātadhaṁmāṇāṁ kalām agghati ṣoḍaśiṁ ।। "
},
"pdhp386:1":{
"verse":"māse māse kuśāggreṇa bālo bhuñjeya bhojanaṁ । "
},
"pdhp386:2":{
"verse":"na taṁ buddhe prasādassa kalām agghati ṣoḍaśiṁ ।। "
},
"pdhp387:1":{
"verse":"māse māse kuśāggreṇa bālo bhuñjeya bhojanaṁ । "
},
"pdhp387:2":{
"verse":"na taṁ dhamme prasādassa kalām agghati ṣoḍaśiṁ ।। "
},
"pdhp388:1":{
"verse":"māse māse kuśāggreṇa bālo bhuñjeya bhojanaṁ । "
},
"pdhp388:2":{
"verse":"na taṁ saṁghe prasādassa kalām agghati ṣoḍaśiṁ ।। "
},
"pdhp389:1":{
"verse":"māse māse kuśāggreṇa bālo bhuñjeya bhojanaṁ । "
},
"pdhp389:2":{
"verse":"na taṁ sākkhātadhaṁmāṇāṁ kalām agghati ṣoḍaśiṁ ।। "
},
"pdhp390:1":{
"verse":"yo ca vaśśaśataṁ jīve duśśīlo asamāhito । "
},
"pdhp390:2":{
"verse":"ekāhaṁ jīvitaṁ śreyo śīlavantassa jhāyato ।। "
},
"pdhp391:1":{
"verse":"yo ca vaśśaśataṁ jīve dupraṁño asamāhito । "
},
"pdhp391:2":{
"verse":"ekāhaṁ jīvitaṁ śreyo praṁñavantassa jhāyato ।। "
},
"pdhp392:1":{
"verse":"yo ca vaśśaśataṁ jīve kusīdo hīnavīriyo । "
},
"pdhp392:2":{
"verse":"ekāhaṁ jīvitaṁ śreyo vīryyam ārabhato dṛḍaṁ ।। "
},
"pdhp393:1":{
"verse":"yo ca vaśśaśataṁ jīve apaśśaṁ udayavyayaṁ । "
},
"pdhp393:2":{
"verse":"ekāhaṁ jīvitaṁ śreyo paśśato udayavyayaṁ ।। "
},
"pdhp394:1":{
"verse":"yo ca vaśśaśataṁ jīve apaśśaṁ dhammam uttamaṁ । "
},
"pdhp394:2":{
"verse":"ekā ’haṁ jīvitaṁ śreyo paśśato dhammam uttamaṁ ।। "
},
"pdhp395:1":{
"verse":"yo ca vaśśasataṁ jīve apaśśaṁ amataṁ padaṁ । "
},
"pdhp395:2":{
"verse":"ekā ’haṁ jīvitaṁ śreyo paśśato amataṁ padaṁ ।। "
},
"pdhp396:1":{
"verse":"yo ca vaśśasataṁ jīve saddhaṁme apratiṣṭhito । "
},
"pdhp396:2":{
"verse":"ekā ’haṁ jīvitaṁ śreyo sadhaṁmam iha vijānato ।। "
},
"pdhp397:1":{
"verse":"yo ca vaśśasataṁ jīve aprāpya āsavakkhayaṁ । "
},
"pdhp397:2":{
"verse":"ekā ’haṁ jīvitaṁ śreyo prāpyato āsavakkhayaṁ ।। "
},
"pdhp397:3":{
"verse":"Sahasravarggaḥ "
}
}
},
"pra/pts/sutta/pdhp/pdhp0398-0414":{
"root":{
"pdhp398:0.0":{
"verse":"Patna Dharmapada "
},
"pdhp398:0.1":{
"verse":"22. Uraga "
},
"pdhp398:1":{
"verse":"yo nā ’jjhagamī bhavesu sāraṁ vicinaṁ puṣpam iva udumbaresu । "
},
"pdhp398:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp399:1":{
"verse":"yo uppatitaṁ vineti rāgaṁ visaṭaṁ sappaviṣam va oṣadhīhi । "
},
"pdhp399:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp400:1":{
"verse":"yo uppatitaṁ vineti doṣaṁ visaṭaṁ sappaviṣaṁ va oṣadhīhi । "
},
"pdhp400:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp401:1":{
"verse":"yo uppatitaṁ vineti mohaṁ visaṭaṁ sappaviṣaṁ va oṣadhīhi । "
},
"pdhp401:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp402:1":{
"verse":"yo uppatitaṁ vineti krodhaṁ visaṭaṁ sappaviṣaṁ va oṣadhīhi । "
},
"pdhp402:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp403:1":{
"verse":"yo uppatitaṁ vineti mānaṁ visaṭaṁ sappaviṣaṁ va oṣadhīhi । "
},
"pdhp403:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp404:1":{
"verse":"yo rāgam udicchiyā aśeṣaṁ bisapuṣpaṁ va sareruhaṁ vigāhya । "
},
"pdhp404:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp405:1":{
"verse":"yo doṣam udicchiyā aśeṣaṁ bisapuṣpaṁ va sareruhaṁ vigāhya । "
},
"pdhp405:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp406:1":{
"verse":"yo moham udicchiyā aśeṣaṁ bisapuṣpaṁ va sareruhaṁ vigāhya । "
},
"pdhp406:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp407:1":{
"verse":"yo krodham udicchiyā aśeṣaṁ bisapuṣpaṁ va sareruhaṁ vigāhya । "
},
"pdhp407:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp408:1":{
"verse":"yo mānam udicchiyā aśeṣaṁ bisapuṣpaṁ va sareruhaṁ vigāhya । "
},
"pdhp408:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp409:1":{
"verse":"yo rāgam udicchiyā aśeṣaṁ kuśa saṁgāni va chetta bandhanāni । "
},
"pdhp409:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp410:1":{
"verse":"yo tahnam udicchiyā aśeṣaṁ saritāṁ śīgharayāṁ viśodhayittā । "
},
"pdhp410:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp411:1":{
"verse":"yo nā ’ccasarī na preccasārī sabbaṁ vītasarī imaṁ prapañcaṁ । "
},
"pdhp411:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp412:1":{
"verse":"yo nā ’ccasarī na preccasārī sabbam idaṁ vitadhaṁ ti moṣadhaṁmaṁ । "
},
"pdhp412:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp413:1":{
"verse":"yassa vanathā na saṁti keci vinibaṁdhāya bhavāya hetukappā । "
},
"pdhp413:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp414:1":{
"verse":"yassa jarathā na santi keci mūlā akkuśalā samūhatā ’ssa । "
},
"pdhp414:2":{
"verse":"so bhikkhu jahāti orapāraṁ urago jinnam iva ttacāṁ purāṇiṁ ।। "
},
"pdhp414:3":{
"verse":"Uragavarggaḥ "
},
"pdhp414:4":{
"verse":"Samāptā Dharmmapadā Amtapadāni gāthāśatāni pañca dve ca gāthe । "
},
"pdhp414:5":{
"verse":"Yathā dṣṭaṁ tathā likhitam, iti parihāroyam asmadīyaḥ ।। "
},
"pdhp414:6":{
"verse":"Śubham astu sarvvasatvānānaṁ ।। "
}
}
}
}